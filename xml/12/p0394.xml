<teiTrim>
<header>

<meta key="author" value="Mossel, Van der Waeyen, Van der Parra, Van der Spar, Van Gollenesse, Van de Velde, Van Rheede, Van Bazel, Hooreman, Van Hohendorf, Van Riemsdijk"/>
<meta key="authorFull" value="Jacob Mossel, Jacob van der Waeyen, Petrus Albertus van der Parra, Jurgen van der Spar, Julius Valentijn Steijn van Gollenesse, Pieter van de Velde, Dithard van Rheede, Huijbert Willem van Bazel, Librecht Hooreman, Joan Andreas van Hohendorf, Jeremias van Riemsdijk"/>
<meta key="day" value="15"/>
<meta key="month" value="10"/>
<meta key="page" value="394"/>
<meta key="place" value="Batavia"/>
<meta key="rawdate" value="15 oktober 1754"/>
<meta key="seq" value="XX"/>
<meta key="title" value="Mossel, Van der Waeyen, Van der Parra, Van der Spar, Van Gollenesse, Van de Velde, Van Rheede, Van Bazel, Hooreman, Van Hohendorf, Van Riemsdijk; Batavia, 15 oktober 1754"/>
<meta key="year" value="1754"/>
<meta key="pid" value=""/>
<meta key="status" value=""/>

</header>
<body>
<pb n="394" tpl="2" vol="12" facs="257_394"/>
<head>XX. JACOB MOSSEL, JACOB VAN DER WAEYEN, PETRUS ALBERTUS VAN DERPARRA, JURGEN VAN DER SPAR, JULIUS VALENTIJN STEIJN VAN GOLLE-NESSE, PIETER VAN DE VELDE, DITHARD VAN RHEEDE, HUIJBERT WILLEMVAN BAZEL, LIBRECHT HOOREMAN, JOAN ANDREAS VAN HOHENDORF enJEREMIAS VAN RIEMSDIJK, BATAVIA 15 oktober 1754.</head>
<folio>Kol. Arch. 2718, VOC 2826,fol.6-30.</folio>
<remark>(Door gebrek aan een geschikte gelegenheid en het ontbreken van dringende zaken wordt dit de eerste missive aan Heren XVII van 1754, gestuurd met het vroegschip Stralen. Batavia beantwoordt de brieven van Heren XVII van 8 en 12 oktober 1753 en verwijst naar de resoluties van 7, 14, 17, 24, 28 en 31 mei, 27 juni, 2 en 11 juli, 12, 13 en 16 augustus, 3 september en 8 oktober 1754 en naar de geheime resoluties van 27 juli en 15 augustus 1754.</remark>
<para>Amboina<lb/>
</para>
<remark>Wat betreft de betaling van de kruidnagels op Amboina heeft men geen klachten ontvangen over het benadelen van de inlander. De betaling geschiedt dus zonder fraude en volgens de regels. Er is geen reden de inkoopsprijs te veranderen noch het reglement te wijzigen omdat dit ‘ aan de dienaren mede niets onbehoorlijks toelaat ’. Batavia heeft dus goedgevonden)</remark>
<para>
- het een en ander so te laten, terwijl men ten uyttersten attent zal wesen alle quade<lb/>
wegen die ons mogten voorkomen ten eersten te sluyten, al was ’t door verplaatsing als<lb/>
het bewijs tot correctie of straffe ontbreekt.<lb/>
Banda<lb/>
</para>
<para>
De verpagting der Warkayse paarlreeven te Banda zal men weder aanbeveelen en het<lb/>
aankweeken van hoornvee op de Bandase eylanden met vlijt doen aanvatten en favoriseeren,<lb/>
hebbende reets anno passato 50 kalveren en 100 varkens derwaarts gezonden en<lb/>
zullen dit jaar weder gelijke quantiteit volgen, wanneer men ook nader ondersoek zal<lb/>
laten doen na de voorgegeeve notenplantagie op ’t eyland Goram, waarvan egter volgens<lb/>
berigt van den gewesen gouverneur De Klerk niets te ontdekken geweest is.<lb/>
Bandjarmasin<lb/>
</para>
<remark>(De Compagnie heeft dit jaar 777.625 Ib peper ingekocht te Bandjarmasin. De enige Chinese jonk die Bandjarmasin heeft aangedaan heeft 337.500 Ib peper gehad. Batavia heeft gelast)</remark>
<para>
- voortaan altoos ten minsten twee derde bij de Compagnie te doen komen, schoon<lb/>
men op de sterke instantie van den vorst ter resolutie van den 9e julij passato, twee jonken<lb/>
voor ’t aanstaande jaar g’ accordeert heeft om den Banjarees, die bevorens onse zeet<lb/>
een opene vrije vaart had, niet te seer over onse inwooning aldaar te doen sugten.<lb/>

<pb n="395" tpl="2" vol="12" facs="257_395"/>
Timor<lb/>
</para>
<para>Het
<und>Zuydland</und> dat in ’t zuydoosten van Timor niet ver daarvandaan legt, werd van<lb/>
Timor en Macasser wel eens bevaren, dog geeft onses weetens niets als tripangs, zijnde<lb/>
gedroogde kwalvisch, en wax. De rapporten van ’s Compagnies bezending in anno 1705'<lb/>
werden U Wel Edele Hoogagtb. thans andermaal gesuppediteert en zal van Macassar en<lb/>
Timor nader berigt gevordert werden.<lb/>
</para>
<remark>(Raad extraordinaris Jeremias van Riemsdijk heeft aangetoond dat een verbod van de handel op het Portugese Lifao nadelig is voor de Compagnie en alleen gevraagd is uit ‘ particulier interest \)</remark>
<para>SlAM<lb/>
</para>
<para>
Dat d’ eliphantstanden in Siam tot 40^ stuyver ’t pond betaalt werden, is in deesen zin<lb/>
de waarheid dat zulx moet verstaan werden van de eerste zoort, dat is van 118 lb. ’t stuk,<lb/>
hetwelk dan na den gebruyke aldaar sodanig daalt dat die van 29^ lb. het stuk te bekomen<lb/>
zijn tot 32| stuyvers ’t lb. en dus is het te verstaan, dat de moorse traffiquanten, die<lb/>
in Souratta tegen 33 stuyvers verkopende, daar nog meede uytkonnen.<lb/>
China<lb/>
</para>
<para>
De 8 percento augmentatie die de Compagnie op ’t wisselgeld in China geeft, word<lb/>
door de hooge intressen dubbeld ingehaald tegen dat men van Batavia geld na derwaart<lb/>
kan zenden en favoriseert den goudhandel. En buyten dat zoude niemand ligt geld tellen<lb/>
om de voordeeliger uytwegen die daar veele aan handen zijn. Dat de thin met voordeel<lb/>
te Canton tot thailen 14,6 of ƒ 64,5 ’t picol verkogt werd, wanneer z’ te Siam voor thailen<lb/>
15 de baar werd ingekogt, komt uyt ’t verschil van gewigt en geld, dewijl de Cantonse<lb/>
thail a 88 stuyvers, de Siamse a 160 stuyvers en de Japanse a 40 stuyvers gerekend<lb/>
werd en ’t Chinase picol 122| lb., maar de Siamse baar 354 lb. weegt, zulx ’t Chinase<lb/>
picol maar komt te kosten ƒ41,12, dog steygert wel tot 18 thail of ƒ 49,17, dat nog passeeren<lb/>
kan. Voor ’t verdere dat den Chinasen handel betreft, refereert men zig tot ’t besluyt<lb/>
van 26 april, het gemeen van 21 mey en de Chinase instructie - , zullende de thee-<lb/>
proever voortaan in China overblijven.<lb/>
</para>
<remark>(Op de handel tussen China en Surat is volgens de visitateur- generaal ƒ 136.350 winst geboekt .)</remark>
<para>Japan<lb/>
</para>
<para>
De Japanse restantschuld van thailen 5823,5,8,7,3 is ’t volgende jaar voldaan en het<lb/>
afgetrockene door de Japanders voor ’t langer verblijf van ’t opperhoofd Van Suchtelen<lb/>
ten hove, hem niet te imputeeren nog ook de behandeling der Japanders tot benadeeling<lb/>
van ’s Compagnies negotie, volgens ’t berigt der Japanse bediendens die dit jaar hier aan<lb/>
handen geweest zijn, genoteert ter resolutie van 27 sept., hoewel desselfs talmagtig en<lb/>
wantrouwend gedrag ons egter niet veel genoegen gegeven heeft en daarom na d’ eerste<lb/>
togt van die commissie ontslagen is.<lb/>

<fnote>^1^ Jacob Weyland werd er in 1705 met drie schepen opuit gestuurd om kennis te krijgen van Nieuw Guinea.</fnote>
<pb n="396" tpl="2" vol="12" facs="257_396"/>
Malakka<lb/>
</para>
<para>
Om voor te komen dat Compagnies scheepen niet met particuliere goederen werden<lb/>
volgestoken, heeft men circulair aan alle Indische comptoiren gelast, ingevalle scheepsoverheeden<lb/>
swarigheid maken eenige geprojecteerde goederen in te neemen, de factuuren<lb/>
der ladingen die daarom nu in aparte couverten overgaan na te zien en zo daaruyt ruymte<lb/>
genoeg voor Compagnies goederen berekent kan werden, de overheden het nadeel dat de<lb/>
Compagnie daardoor lijd, te doen vergoeden.<lb/>
Sumatra’s Westkust<lb/>
</para>
<para>Wij zijn met Uw Edele Hoogagtb. van gevoelen geweest dat de possessieneming der<lb/>
Engelse te Natter al aanstonds hadde moeten te keer gegaan werden en terwijl dat niet<lb/>
op zijn tijd geschied was, sodanige ordres afgegeven als tot bereiking van dat oogmerk<lb/>
genoeg doende waren. Dog de executie is zoo flaauw bij der hand genomen, dat, tegen<lb/>
alle versekeringen van ’t Padangs ministerie, de zaak nog in denselven staat is.<lb/>
</para>
<remark>(Batavia hoopt dat de nieuwe commandeur Thijmon Pieter van Herseele de orders beter zal uitvoeren. Men verwijst hiervoor naar de)</remark>
<para>- secreete resolutie van 15 aug. en onse aparte brief derwaart van den 22e daaraanvolgende,<lb/>
waartoe ook nog gehooren de aangekome brieven van ’t fort St. George te<lb/>
Madras en Marl borg te Bankoeloe met derzelver antwoorden, waaronder die van ’t superieur<lb/>
ministerie te St. George moderaat genoeg is om iets redelijks te verwagten ingevalle<lb/>
z’ zullen ondervinden dat Natter, ’twelk alleen tot particulier gewin der Bankoeloese dienaren<lb/>
diend, tot een tamelijke lastpost voor hare compagnie strekt, dog w’ zullen het egter<lb/>
daarop niet laten aankomen als men anders kan. Gaande intusschen in een aparte bondel<lb/>
over al ’t aanmerkelijke dieswegen sedert de
<und>overgesonden</und> deductie van
<und>5 october 1752.</und><lb/>
</para>
<folio>Fol.1 1 v- 1 2r.</folio>
<remark>(Op basis hiervan kunnen Heren XVII bezwaarschriften indienen in Engeland en genoegdoening eisen.)</remark>
<para>
Het versoek der Padangse bediendens ter verlenging van het verleend octroy ter vaart<lb/>
en handel aldaar, heeft men na Uw Edele Hoogagtb. intentie maar voor één jaar verlengt,<lb/>
hoewel w’ anders dezelve niet ondienstig agten en een vrije vaart Compagnies belangens<lb/>
zeer zoude onderkruypen - .<lb/>
Bengalen<lb/>
</para>
<para>De expressie na Bengalen geschreeven ten opsigte van ’t in de munt minder opgegeven<lb/>
alloy van seekere staven silver, gelieven Uw Edele Hoogagtb. als een inattente aanmerking<lb/>
van den pro interim beschrijver op te neemen, die egter de muntsbediendens<lb/>
bewogen heeft hare onkunde bloot te leggen, teffens versoekende om een essayeur, welke<lb/>
ook ten eersten derwaarts geschikt is om bij ’t muntwerk tot onse nader ordre te continueeren<lb/>
- .<lb/>
</para>
<para>De gerequireerde notitiën wegens den handel der Europeese natiën zullen Uw Edele<lb/>
Hoogagtb. uyt geheel India na hare begeerte toekomen.<lb/>
</para>
<para>
De bestorting der lijwaatpakken met coffij is om desselfs broeying zowel periculeus<lb/>
als ’t met de thee nadeelig bevonden is, behalven dat men geen ander coffij heeft als van<lb/>
twee jaren. Derhalven is de lading der Bengaalse scheepen gereguleert op 100.000 lb.<lb/>
hout, 200.000 lb. salpeter, 200.000 lb. coffij en daarop de pakken met 100.000 lb. peper<lb/>
bestort - , wesende mede derwaarts gelast de peper d’ overheden aan boord te doen<lb/>

<pb n="397" tpl="2" vol="12" facs="257_397"/>
toe wegen of dat men den pakhuysmeester nevens de overheden verand woordelijk zal<lb/>
houden voor de excessive tekortkoming in Nederland.<lb/>
</para>
<para>Bij resolutie van 28e may werden Uw Edele Hoogagtb. gesuppediteert de redenen<lb/>
waarom het niet raadsaem is het geld voor Bengale uytkomende, na Ceylon te senden,<lb/>
onder anderen omdat de mousson de praesise voortsendinge niet permitteert en zal derhalven<lb/>
best wesen hetgeene niet direct versonden word, na dese hoofdplaatse te laten<lb/>
overkomen, volgens de oude gewoonte, alwaar ’t niet lang stil leggen blijft.<lb/>
</para>
<para>Het afschaffen van de lijnbaan in Bengale is geschiet, omdat alles wat dezelve uytleverde<lb/>
zeer duur te staan kwam en bovendien zo zeyldoek als touwwerken van een sobere<lb/>
deugd bevonden wierd, gelijk vanouds bekent is, zodat het veel beeter voor den dienst<lb/>
van de Compagnie uytkomen zal ingevalle Uw Edele Hoogagtb. het nodige uyt Nederland<lb/>
gelieven te laten voldoen, schoon buyten die lijnbaan egter cayertouwen en het verdere<lb/>
benodigde te krijgen is tegen matige prijs.<lb/>
</para>
<subHead>COROMANDEL</subHead>
<para>De ordres, welke w’ na Cormandel gegeeven hebben om Mazulipatnam niet te restabileeren<lb/>
buyten onsen last, hebben meest in ’t oog om overeenkomstig Uw Edele Hoogagtb.<lb/>
goedvinden, den omslag maar menagieus aan te leggen, de Compagnie wat door de<lb/>
mooren te laten nodigen en bij die gelegentheid voordeliger bedingen te maken als men<lb/>
tot nog toe gehad heeft, speciaal om alle verpligting ontrent de dabboes munt, waeruyt<lb/>
de regenten een deel tegen vrij minder prijs als de cours was pleegen te genieten, te doen<lb/>
ophouden. Egter hebben w’ ter secreete resolutie van 27 julij besloten aan Uw Edele<lb/>
Hoogagtb. ordre om daar weder de vlagge op te hijsen na vermogen te voldoen, met na<lb/>
Cormandel bij aparte missive te ordonneren eene der bijgelegene residenten publicq tot<lb/>
opperhoofd van Mazulipatnam te benoemen en tegelijk eene der twee te Mazulipatnam<lb/>
verbleve pennisten tot secunde, intusschen het Franse ministerie te Pondecherij van de<lb/>
ordre tot het restabileeren dier plaatse kennisse te geven, met versoek ’tzelve sonder<lb/>
tegenspraak te laten voortgaan, terwijl den secunde teffens zal werden geordonneert de<lb/>
vlag te laten wayen en af te wagten de feytelijkheeden welke de Fransen mogten willen<lb/>
ondemeemen, mits bondig protesteerende over alle gewelt, nadeel, hoon en smaat, zo zij<lb/>
de stoutheid hebben daartoe over te gaan, en zal in anderen gevalle het opperhoofd met<lb/>
24 militairen volgen om den handel te openen, de roode kleeden weder van nabij in te<lb/>
zamelen en door den verkoop op te leggen hetgeene dat comptoir eertijds bevoordeelde,<lb/>
dog anders egter nu sonder meer kosten van belang gegaudeert werd in den meerderen<lb/>
verkoop te Jaggemaikpoeram en ook wat te Palliacatta.<lb/>
</para>
<para>Ingevolge Uw Edele Hoogagtb. goedvinden, is den
<emph>T</emph> en 31e mey besluyt genomen<lb/>
het Japans staafkoper door geheel India op ƒ 90,- de 100 lb. te houden, de fijne caneel<lb/>
op ƒ 4 het lb., de noten of rompen op 56 stuyvers ’t lb., dog vooral vrij geld, en de peper<lb/>
om de west van India op ƒ 44,- de 100 lb., wijders de dabboes munt op Cormandel sodanig<lb/>
gereguleert, dat de 100 lb. koper meede ƒ 90 zullen afwerpen en werd voor
<und>afgekeurd</und><lb/>
koper verstaan, die staven welke in het doorkappen tot stucken de swaarte van een dabboes<lb/>
hebbende, aan stucken springen doordat te hard en onsmeedig zijn, ’tgeen egter<lb/>
tegen de ordinaire prijs onder het andere verkogt werd, hebbende die benaming geen<lb/>
betrecking op thin en lood.<lb/>
</para>
<para>
Het cartel ter uytwisseling van wederzijdse deserteurs met de Fransen ter custe Cormandel<lb/>
heeft men gelast te vernieuwen, alschoon de Franse ministers mogten blijven<lb/>
urgeeren op de uytzondering der officieren van vendrig opwaarts en is door een ongeluckig<lb/>
begrijp van den in 1751 pro interim beschrijver van Bengale, in stede van de<lb/>

<pb n="398" tpl="2" vol="12" facs="257_398"/>
voorsz. uytwisseling noodzakelijk en dienstig te stellen, derwaart geschreeven dat zulx<lb/>
onnodig en ondienstig g’ oordeelt wierde, hetwelk bij resumptie de attentie mede ontslipt<lb/>
zijnde, nu jongst bij nadere brief van den 14e deeser maand geredresseert is - .<lb/>
SüRAT<lb/>
</para>
<para>De zijde in Souratta den 31e october 1749 met 34| percent of ƒ62.781,- verlies verkogt,<lb/>
is door de Bengaalse ministers op een ontfange prijscourant van Souratta en ’t door<lb/>
ons g’ ordonneerde bij brief van den 9e aug. 1746 om een gesorteert cargasoen van goederen<lb/>
uyt Bengale na Soeratta te senden, aanbesteed en ingekogt en de twee volgende<lb/>
jaren derwaart gezonden, dog daar op den ontfang duur en slegt bevonden, volgens de<lb/>
daarvan opgemaakte bevindingen en ’t schrijvens van Soeratta, in dier voegen dat de brief<lb/>
van 29 mey 1748 het hoogste bod al 20 percent beneeden de aanreekening liep, hoewel<lb/>
zulx ook deels toe te schrijven was aan een overmatigen aanvoer van 555.000 lb. door<lb/>
andere handelaars en ’twelk de prijs sowel als de deugd door ’t blijven leggen in ’s Compagnies<lb/>
pakhuysen te Souratta dezelve bediendens, op ’t vertrek van den directeur<lb/>
Schreuder bij resolutie van 28e october 1749, heeft doen besluyten tot voorsz. verkoop<lb/>
om nog ergere die z’ tegemoet zagen, over al ’twelke de Bengaalse bediendens verantwoording<lb/>
afgevordert zijnde, hebben z’ bij brieve van 8 september 1752 daaraan seer<lb/>
flaauw voldaan, dog is zulx onder de besoigne het oog van den beschrijver apparent ontslipt<lb/>
en dus sonder besluyt gebleeven en daarom alsnu bij resolutie van 2 julij de Bengaalse<lb/>
ministers provisioneel de vergoeding van dit verlies opgelegt, waerop z’ met hare<lb/>
verantwoording wel wat meer ernst zullen maken en na welkers ontfang men daarop en<lb/>
het gevordert berigt van de oud-directeurs Schreuder en Pecok een formeel besluyt zullen<lb/>
neemen.<lb/>
</para>
<para>De vaart van China naar Souratta is reets g’ abandonneert en na Mallabaar en Cormandel<lb/>
bevolen het daarheenen te dirigeren, dat voor de 100 lb. cabessa poeyerzuyker ƒ 18<lb/>
bedongen werde en andere na rato, ’twelk de Souratse prijs te nabij zal komen om op die<lb/>
grove ware een voyagie goed te maken.<lb/>
</para>
<para>De vaart der Sweeden naar Souratta is reets genoteert bij de brieven uyt die directie<lb/>
van 9 october, 15 december 1750 en 31e april 1751, maar inzonderheid zullen Uw Edele<lb/>
Hoogagtb. bij missive van 16 december 1753 ontwaren de aankomst van een schip van<lb/>
150 voeten volgeladen met ijzer, koper, lood, eliphantstanden, couchenilje, menij,<lb/>
equipagie- en andere goederen, welker carga’s voorgaven jaarlijx in dier voegen te zullen<lb/>
wederkomen ter regtvaardiging onser gedane eysschen van deselve coopmanschappen,<lb/>
welke tot nog seer sober ontfangen hebben.<lb/>
</para>
<para>De Souratse retouren zullen voortaan alle over Ceylon na Nederland versonden werden<lb/>
en is de ordre omtrent ’t versenden der schepen tegen de stormtijd weder aangedrongen.<lb/>
<lb/>
</para>
<remark>(Op grond van de nota van de visitateur- generaal over de vaart en handel tussen Surat en China , en tussen Surat en Mokka wijst Batavia Heren XVII erop dat)</remark>
<para>
- den handel tusschen Souratta en Mocha als een separate negotie moet werden<lb/>
geconsidereert die geen gemeenschap heeft met de vaart van Batavia na Souratta, nog<lb/>
eenige derzelver coopmanschappen ovemeemt en na d’ opinie deser regeering niet<lb/>
geabandonneert dient te werden, om niet te spreeken van het wesentlijk voordeel, uytwijsens<lb/>
evengewaagde specificatie, tot een bedragen van ƒ41.128,- voor ieder reise die<lb/>

<pb n="399" tpl="2" vol="12" facs="257_399"/>
mede geen relatie heeft tot de afgeschafte vaart van Batavia na Mocha, welkentwegen<lb/>
den carga Zeeman opgegeven heeft een presumtiev voordeel van ƒ218.926,- indien de<lb/>
route over Bengale genomen wierd - .<lb/>
Java’s Oostkust<lb/>
</para>
<para>
De Javase geregtigheeden zijn bij ’t verdrag van anno 1746 overgenomen in dien staat<lb/>
al s’ altoos geweest waren en daarvan aanstonds vernietigd de tolpoorten te landewaart,<lb/>
wijders in ’t jaar 1748 de tolpoorten omtrent de zeeplaatsen bij de sabandarijen gevoegd,<lb/>
mitsgaders de bazaarsgeregtigheeden te lande vernietigd. Egter op den ontfang Uwer<lb/>
Edele Hoogagtb. missive, de Javase ministers doen opgeven wat meer tot verligting van<lb/>
den Javaan bequaamelijk dienen konde en zulx inkrijgende bij brieven van 13e julij,<lb/>
daarop den 3e september tot besluyt getreeden, alle de tolpoorten of hecken die nog tot<lb/>
de zeeplaatsen gehorende op derzelver landweegen gevonden werden over geheel Java in<lb/>
te trecken en weg te neemen, mitsgaders voortaan geen andere tol aldaar te laten heffen<lb/>
dan alleen den zeetol bij in- en uytvoer, te meer omdat den coopman hierdoor van veele<lb/>
buyten ’t oog gepleegt werdende knevelarijen en extorsiën bevrijd blijvende, gaarne tot<lb/>
gemoetkoming van de schade welke de Compagnie daarbij zal komen te leyden wel iets<lb/>
aan laastgemelde tol zal willen toegeven, welke dan voor ’t vervolg gestelt is op vierentagentig<lb/>
guldens de kist amfioen, voor invoer, tien ten hondert op de westerse lijwaten,<lb/>
vijftien percento op de oosterse en gelijke vijftien bij uytvoer van Java’s geweef, de rijst<lb/>
na Batavia enz. ƒ 4,16 het last en zo vervolgens eenige goederen specificq bepaalt en alle<lb/>
verdere bij invoer agt en bij uytvoer meede agt percento, in ’t breede te zien ter voornoemde<lb/>
resolutie en daarop afgegaane brief, bij welke meteenen te vinden is ons om de<lb/>
daarbij vermelde redenen genomen besluyt, om de benodigde
<und>rijst</und> na rato van ieder plaats<lb/>
over Java te laten verdeden om door de regenten in Compagnies pakhuysen gelevert te<lb/>
werden, waartoe hen een derde aan Hollandse dubbeltjes zal werden vooruyt verstrekt,<lb/>
teneynde aan den landman gedistribueert te werden, mitsgaders nog een derde bij leverantie<lb/>
van de helft en het laaste derde gedeelte bij de geheele voldoening der leverantie,<lb/>
dog egter dezelve te laten reguleeren na het gewasch en het succes van dien, in dier voegen<lb/>
dat den inkoop zal vrij staan aan een ider om vervoerd te werden, wanneer ’t den<lb/>
inkooper zal behagen, mits den regent besorge dat voor den uytvoer een gelijke of na de<lb/>
gelegentheid der plaatse meer of minder quantiteit rijst in Compagnies pakhuysen besorgt<lb/>
werde tegens de nu gewoone prijs van ƒ 24,-,- ’t last en hetgeene er boven de bepaalde<lb/>
quantiteit gerequireert werd tot ƒ 30 a 36,- ’t last, alle welke schickingen, zoo ontrent de<lb/>
tollen als den inzaam van rijst, ook gemeen gemaakt zijn over
<und>Cheribon,</und> sodanig dat de<lb/>
zeetol aldaar egaal zal staan met ’t verder deel of ’t gouvernement van Java en de rijst de<lb/>
helft aan de Compagnie moeten komen tegen de daar gewoone betaalt werdende prijsen.<lb/>
Maar dewijl al de rijst ingekogt en betaalt werd met dubbeltjes van de zoort hollandia,<lb/>
die buytendes te Celebes en daaromher seer gewilt zijn, sodanig dat thans daarvan weinig<lb/>
onder de Bataviase gemeente te vinden zijn, moeten w’ U Wel Edele Hoogagtb. ernstig<lb/>
versoeken onse eysschen daarvan sonder afkorting te voldoen, om niet verlegen te<lb/>
raken, te meer daar ’t payement vrij voordeliger uytkomt als ducatons.<lb/>
Batavia<lb/>
</para>
<para>De vlottemaker is na Uw Edele Hoogagtb. begeerte weder aan dat werk gestelt, de<lb/>
clausui in de thee recipissen al bevoorens bijgevoegd, en de meecrap is van de kamer<lb/>
Amsterdam in anno 1751 op onsen eysch ontfangen - .<lb/>
</para>

<pb n="400" tpl="2" vol="12" facs="257_400"/>
<para>De heeren van de Hoge Indiase Regeringe hebben ter voldoening aan Uw Edele Hoogagtb.<lb/>
requisit den eed van purge gepresteert, dat voor haare employen en in Rade van<lb/>
India niets gegeeven of te geven belooft hadden, na inhoude van het gewoon formulier.<lb/>
</para>
<folio>Fol.22r-v.</folio>
<remark>(Raad ordinaris Petrus Albertus van der Parra en raad extraordinaris Pieter van de Velde zijn belast met het opstellen van een reglement * tot het besnoeyen der pragt\)</remark>
<para>Het stellen van een teken op de ducaten geschiet alleen omtrent
<und>de (wigtige)</und> Nederlandse<lb/>
<und>gekartelde</und> om die a ƒ 6,12 gangbaar te maken, zoo te Batavia als om de oost, daar<lb/>
men eyge colonie en jurisdictie heeft. De andere, zo Venetiaanse als onwigtige, dienen<lb/>
voor de west van India, alwaar dezelve bij ’t
<und>gewigt</und> verkogt werden en geensints als een<lb/>
munt gangbaar zijn; werdende ter Uwer Edele Hoogagtb. speculatie twee gestempelde<lb/>
voor Amsterdam en één voor Zeeland overgesonden, zijnde de gangbaar verklaring<lb/>
geschiet den 13e december anno passato.<lb/>
</para>
<para>Den 27e junij is in Rade van India ingedient het berigt van den boekhouder-generaal,<lb/>
ter aantooninge waarin de 56 tonnen gouds welke in ’t boekjaar 1749/50 zijn afgeschreeven<lb/>
bestaan en is de oude Persiaanse schuld, buyten hetgeene den koning debet loopt, al<lb/>
in anno 1 747 gelast af te boeken, dat de bediendens agteloos versuymt hebben en nader<lb/>
zal g’ ordonneert werden.<lb/>
</para>
<para>Den curator ad lites neemd den boedel van de heer Valkenier zaliger beneevens de<lb/>
chartres en papieren van de gemagtigdens over en heeft de gesequestreerde goederen<lb/>
reets uyt handen van den secretaris van den Raad van Justitie ontfangen en gevenduceert<lb/>
en staat in het korte de generale staatreecquening in te dienen, terwijl den Raad van Justitie<lb/>
op ontfang Uwer Edele Hoogagtb. ordre, de crimineele zaak weder heeft laten opnemen<lb/>
door den bailjiuw apparent tot de komst van den g’eligeerden waterfiscaal Teekman.<lb/>
</para>
<para>Ingevolge U Wel Edele Hoogagtb. ordre zullen de bieren op vragt direct gelaten werden<lb/>
ter dispositie der gemagtigdens, soo dezelve eenigsints vigileeren, en is schipper<lb/>
Nicolaas Pietersz. belast voor ƒ688,19,-, schoon ’t ons voorkomt dat desselfs schuld<lb/>
eeniglijk bestaat in een al te groote vertrouwendheid blijkens zijne demonstratie ter zitting<lb/>
van 1 1 julij ingedient en nu meede overgaande.<lb/>
</para>
<para>De kaartemaker heeft de journalen wel ter versending overhandigt, maar den gerepatrieerden<lb/>
eersten clercq Van Deursen heeft uyt een quaad begrip die per Leyden en Vosmaar<lb/>
aan de toen
<und>presidiale kamer Zeeland</und> geconsigneert, zijnde het volgende jaar egter<lb/>
na behoren geschiet, gelijk nu voortaan zal gevolg nemen.<lb/>
</para>
<para>De ampliatie der zeylaasordres met de poene bij overtreedinge is behoorlijk geschiet<lb/>
en ter besluyt van 12 augustus ordre gestelt, dat alle dito ordres ook komen in handen<lb/>
van de luytenants en stuurlieden om zig daarna te konnen reguleeren.<lb/>
</para>
<para>De vertrekdag der retourscheepen uyt Bengale heeft men op den 8e deser verschoven<lb/>
tot tusschen 1 en 15 januarij in ruym zee, als wanneer niet te vroeg om de zuyd zullen<lb/>
komen, en is het vertrek van de eerste Chinase scheepen gestelt tusschen 5 en 15 november,<lb/>
vanwaar Uw Edele Hoogagtb. dit jaar ses scheepen te wagten hebben, waartoe w’<lb/>
getreeden zijn, uyt hoofde er van Batavia genoegsaam geen thee op vragt gaat, waarvan<lb/>
Amsterdam is toegedeelt twee scheepen van 150 voeten met fijne en grove thee, zijde<lb/>
stoffen ensz. en een schip van 150 voeten met ordinaire thee, Zeeland één van 150 voeten<lb/>
met fijne en grove thee, stoffen, etc. en één van 136 voeten met gemeene thee, en van<lb/>
gelijke de kamer Delft eene bodem, omstandig verhandelt ter secrete besluyten van<lb/>
21 en 31 may.<lb/>
</para>
<para>
Dewijl het hof van Spanjen met klagten continueert, sal ’t eens tijd werden dat men<lb/>
onse griven meede voortbrengt en hebben derhalven een notitie doen formeeren van al<lb/>
de scheepen welke uyt de west van India sedert ’t jaar 1740 te Manilha g’ admitteert zijn<lb/>

<pb n="401" tpl="2" vol="12" facs="257_401"/>
tegen het 5e articul van ’t Munsters tractaat, dewijl hetgeen iemand verbooden is veel<lb/>
minder toestaan mag aan een ander, zo er in eenig verbond scheyn van opregtheyd zal<lb/>
blijven, gaande de reets ingewonne verklaringen hiernevens en zullen verder in december<lb/>
en ’t volgende jaar de manqueerende en nog nadere besorgen, waarvan wij driederlij<lb/>
voordeelen wagten: het cesseren der Spaanse doleantiën, het streng verbieden van alle<lb/>
vreemde vaart op Manilha en het daardoor aanwakkeren der verflaauwden handel op<lb/>
Batavia.<lb/>
</para>
<remark>(Batavia meldt tot slot)</remark>
<para>
- het remarquabele voorgevallene te
<und>Java,</und> meest bestaande in eene onderhandeling<lb/>
met Mancoeboemie, welke door het personeel ontmoeten van den nieuwen gouverneur<lb/>
Hartingh sooverre gevordert is, dat reets een lijfwagt van de Compagnie bij zig heeft en<lb/>
met ons leger tegen den mede-rebel Maas Said of Mancoenagara geconjungeert is, verzoekende<lb/>
Mancoeboemie om de helft der Javase binnenlanden onder den titul van soesoehoenang<lb/>
of sulthan te moogen beheerschen, hetwelk w’ hem reets g’ accordeert hebben,<lb/>
met dat onderscheid, dat w’ hem de oost toegewesen hebben en niet de Mattaram,<lb/>
Caddoe of Banjoemaas, waarvan Uw Edele Hoogagtb. verzogt werden de redenen<lb/>
omstande te b’oogen bij onse brieven na Java van 26 september en 9e deser, mitsgaders<lb/>
aankomende vandaar van 17e september alle secreet, item resolutie van 24 dito. Ondertusschen<lb/>
is men bedagt geweest de westelijke landen voor de stropende parthijen van<lb/>
Maas Said te dekken, waarin zoo wel gereüsseert hebben dat bij eiken uytval met verlies<lb/>
heeft moeten terugkeeren, nietjegenstaande successive over de 1200 inlanders afgedankt<lb/>
zijn, zo om de weynige dienst die men van haar, als men de weynige braave uytsondert,<lb/>
doorgaans heeft, als de groote en ondragelijke kosten welke Java dragen moet en niet<lb/>
langer uyt te houden zijn - .<lb/>
</para>
<para>Het schip Stralen zeyld thans vooraf met desen brief en onsen gewonen eysch voor<lb/>
India, waarvan als seer matig ingestelt de volle voldoening verzoeken en in die verwagting<lb/>
maar 65 tonnen aan goud en silver eysschen. Dog het zal niet alleen genoeg zijn dat<lb/>
Uw Edele Hoogagtb. zulx besluyten, maar ider kamer dient in ’t hare daaraan prompt te<lb/>
beantwoorden, waarover dikwils reden van klagten hebben, gelijk U Edele Hoogagtb. des<lb/>
believende kunnen b’oogen bij de daarvan geformeerde en desen versellende aanwijsing<lb/>
d’ anno 1752 en 1753.<lb/>
</para>
<para>Desen jare zijn tot retourscheepen geprojecteerd:<lb/>
</para>
<para>Van China voor Amsterdam<lb/>
Amstelveen<lb/>
Tulpenburg<lb/>
Admiraal de Ruyter<lb/>
</para>
<para>Van Bengale voor Amsterdam<lb/>
Spaanderswout<lb/>
Hartekamp<lb/>
</para>
<para>
Direct van Batavia<lb/>
KeukenhofF met uit. deser en apparent<lb/>
Ruyterveld in januarij<lb/>
</para>
<para>
Van Ceylon<lb/>
Sloterdijk<lb/>
Zuyderburg en<lb/>
een der daar aan handen zijnde<lb/>
</para>

<pb n="402" tpl="2" vol="12" facs="257_402"/>
<para>
Van China voor Zeeland<lb/>
Rhoon<lb/>
Baarsande<lb/>
Van Bengale<lb/>
de Snoek<lb/>
Van Batavia<lb/>
Cattendijke en<lb/>
een van Ceylon<lb/>
Voor Delft<lb/>
Overschie van China en<lb/>
de Hoop direct<lb/>
Voor Rotterdam<lb/>
Noord Nieuwland en<lb/>
Rotterdam direct<lb/>
Voor Hoorn<lb/>
Pij ls waard en<lb/>
de Getrouwigheyd direct<lb/>
Voor Enkhuysen<lb/>
Witsburg van Bengale en<lb/>
Straalen brenger deses<lb/>
</para>
<para>te zamen drieëntwintig scheepen<lb/>
</para>
<para>
Ondertusschen bestaat de lading van Straalen in:<lb/>
12.500 lb. nagelen<lb/>
23.394 lb. nooten<lb/>
250 balen caneel<lb/>
68 sockels foelij,<lb/>
wijders peper, coffij, zuyker en diverse mindere articulen en zal de geheele versending<lb/>
van specerijen bestaan in:<lb/>
200.000 lb. nagelen<lb/>
300.000 lb. nooten<lb/>
1000 sockels foelij en<lb/>
</para>
<para>Voor de kleene kamers<lb/>
1000 balen caneel<lb/>
</para>
<folio>Fol.26r-29v.</folio>
<para>P.S. In de verhandeling deses overgeslagen zijnde te spreeken over de verlegentheid<lb/>
van masthouten, zo konnen wij egter om de aangelegentheid der zaken niet nalaaten hierbij<lb/>
te voegen, dat niet alleen het schip de Liefde van zijne masthouten ontdaan in de laag<lb/>
legd, maar ook andere scheepen, die nog niet geprojecteerd zijn, hunne rondhouten hebben<lb/>
moeten overgeven aan de andere, die dezelve nodig hadden, ten blijke dat de jaarlijxe<lb/>
beslootene voldoening der eysschen niet toereikende zijn, terwijl bovendien de houtlading<lb/>
van het gebleevene schip Amstelland vooralsnog niet gesuppleerd is, invoegen wij<lb/>
ons in een groot embaras bevinden en oversulx U Wel Ed. Hoogagtb. eerbiedig verzoeken<lb/>
in het gebrek ten spoedigste te willen voorzien, met alle hetgeene dit jaar g’eischt<lb/>
werd, en het vervolgens daarheen te dirigeeren, dat men hier jaarlijx een schip met houtwerken<lb/>
ontfange en dat om de drie jaren een tweede schip daarmeede beladen herwaarts<lb/>
gesonden werde, daarbeneevens dat zo het ongeluk wilde dat een schip met houtwerken<lb/>
kwam te verongelukken, zulx ten eerste gesuppleerd werde.<lb/>
</para>
</body>
</teiTrim>