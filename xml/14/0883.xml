<teiTrim>
<header>
<meta key="page" value="0883"/>
<meta key="title" value="Van der Parra, Van Riemsdijk, Schreuder, Van Bazel, De Klerk, Harting, Taillefert, Romp, Van Ossenberg, Hilgers, Alting, Hasselaar; Batavia, 8 april 1766"/>
<meta key="rawdate" value="8 april 1766"/>
<meta key="seq" value="XV"/>
<meta key="place" value="Batavia"/>
<meta key="year" value="1766"/>
<meta key="month" value="4"/>
<meta key="day" value="8"/>
<meta key="author" value="Van der Parra, Van Riemsdijk, Schreuder, Van Bazel, De Klerk, Harting, Taillefert, Romp, Van Ossenberg, Hilgers, Alting, Hasselaar"/>
<meta key="pid" value=""/>
<meta key="status" value=""/>
<meta key="authorFull" value="Petrus Albertus van der Parra, Jeremias van Riemsdijk, Jan Schreuder, Huijbert Willem van Bazel, Reynier de Klerk, Nicolaas Harting, Louis Taillefert, Michiel Romp, Willem Hendrik van Ossenberg, Maurits Theodorus Hilgers, Willem Arnold Alting, Pieter Cornelis Hasselaar"/>
</header>
<body>
<pb n="0883" vol="14" weblink="/#page=356&amp;source=14_2"/>
<head>PETRUS ALBERTUS VAN DER PARRA, JEREMIAS VAN RIEMSDIJK, <lb/>
JAN SCHREUDER, HUIJBERT WILLEM VAN BAZEL, REYNIER DE KLERK, <lb/>
NICOLAAS HARTING, LOUIS TAILLEFERT, MICHIEL ROMP, WILLEM <lb/>
HENDRIK VAN OSSENBERG, MAURITS THEODORUS HILGERS, WILLEM <lb/>
ARNOLD ALTING EN PIETER CORNELIS HASSELAAR, BATAVIA 8 APRIL <lb/>
1766.<lb/>
</head>
<folio>VOC 3129 (Kol. Arch. 3021), fol. 1856-1902.</folio>
<remark>(<folio>fol. 1856</folio> Nadat de Schoonzicht en Blijdorp op 31 december 1765 de rede van <lb/>
Batavia hadden verlaten, ontvingen ze bij het Noord-Eiland de generale missive van 31 <lb/>
december 1765, het nabriefje van 10 januari 1766 met de bijlagen en andere papieren. Op 25 <lb/>
januari vertrokken ze vandaar samen met de vier Chinase retourschepen die juist Straat <lb/>
Sunda gepasseerd waren.<lb/>
</remark>
<subhead>Ceylon</subhead>
<remark>Op 24 maart 1766 kwam met de Renswoude het blijde bericht dat er op 14 februari <lb/>
een zeer voordelige vrede met Kandy was gesloten. <folio>fol. 1857</folio> Het bestuur te Colombo <lb/>
berichtte dit in een briefje van dezelfde dag. Daarvan en van het vredestractaat zijn <lb/>
kopieën bijgevoegd. Men wenst Heren XVII onderdanig geluk met deze eervolle vrede na <lb/>
een kostbare oorlog van zes jaar en hoopt dat deze alom zal voortduren. Het lijkt erop dat <lb/>
de vrede op Ceylon gehandhaafd blijft. Aan de vredesbesprekingen wordt voorbijgegaan. <lb/>
De eerste onderhandelingen met de Kandische gezanten te Colombo zijn door gouverneur <lb/>
Iman Willem Falck en het geheime comité <folio>fol. 1858</folio> uitvoerig behandeld in hun direct uit <lb/>
Ceylon verzonden brief van 27 januari 1766 met bijlagen. Informatie over de tweede <lb/>
onderhandelingen is te vinden in de bijgevoegde papieren uit Ceylon van latere datum. Er wordt <lb/>
speciaal gewezen op de geheime brief van 6 februari 1766. Men noteert als vervolg.)<lb/>
</remark>
<para>Nadat het tweede gezandschap op Colombo aangekomen was en verklaard hadt, <lb/>
schoon 's konings brief niet geteekend was, tot het aangaan van den vreede echter <lb/>
gevolmagtigd te zijn, onze commissarissen het in de twee eerste conferentiën omtrent de <lb/>
meeste poincten wel met hen eens wierden. Maer nopens de voornaamste, den afstand <lb/>
der stranden, de vrijheyd van het kanneelschillen en weegens het ceremonieel bij het <lb/>
zenden van gezanten, wilde het zo gemakkelijk niet vlotten, wijl de ambassadeurs het eerste <lb/>
geheel afsloegen, teegens het tweede met veele teegenwerpingen opkwamen en het derde <lb/>
gaarne voor een gedeelte, zoo niet wel geheel, op den voorigen voet wilden houden, tot <lb/>
zoverre zelfs dat hen, als omtrent de stranden na veele debatten op hun stuk blijvende <lb/>
staan, aangekundigt was geworden dat de verhandeling afgebrooken was en zij 's anderen <lb/>
daags ter audiëntie konden komen om hoe eerder hoe liever te vertrekken, alzoo men <lb/>
voorneemens was de krijgsoperatiën te laaten beginnen.<lb/>
</para>
<folio>Fol. 1858r-1859r.</folio>
<remark>(Dit maakte indruk en de gezanten verklaarden voor de afstand van de stranden geen <lb/>
machtiging te hebben. Hun verzoek tot een wapenstilstand van 12 dagen om instructies te <lb/>
halen, is ingewilligd. Om uitvluchten te voorkomen zijn de overeengekomen en de nog <lb/>
openstaande punten op schrift gesteld, waarmee de gezanten op 1 februari 1766 naar Kandy <lb/>
zijn gegaan. Na antwoord van het hof werd het bestuur het over alle punten eens met de <lb/>
Kandische gezanten, waarop de vrede tot ieders blijdschap werd gesloten. In de brief van <lb/>
6 februari 1766 legt het bestuur uit waarom het zo toegeeflijk tegenover Kandy is geweest, <lb/>
terwijl het hof duidelijk tot het uiterste was gebracht en geen inschikkelijkheid verdiende. <lb/>
<folio>fol. 1860</folio> Als de Kandianen de ware toestand van de Compagnie hadden gekend, dan <lb/>
zouden ze zeker niet met een voor de maatschappij gelukkige, ja glorieuze, vrede ingestemd <lb/>
<pb n="0884" vol="14" weblink="/#page=357&amp;source=14_2"/>
hebben. Daarom moet men daarvoor wel heel dankbaar zijn. De bezittingen op Ceylon zijn <lb/>
nu veilig en een rijke verwerving van kaneel en andere producten is verzekerd. Deze twee <lb/>
zaken zijn voor de Hoge Regering en het bestuur op Ceylon altijd belangrijker geweest dan <lb/>
een glansrijke overwinning. De verwachtingen van de aanstelling van Iman Willem Falck als <lb/>
gouverneur zijn uitgekomen. Direct na aankomst te Colombo heeft hij volgens de bevelen <lb/>
de basis gelegd voor de nu zo geslaagde onderhandelingen. <folio>fol. 1861</folio> Falck heeft met het <lb/>
voornemen van een expeditie, waarvoor majoor Duslo reeds in aantocht was, de vrede <lb/>
aanmerkelijk bevorderd. Hij verdient daarvoor alle lof. Nu behandelt men de kantoren in de <lb/>
gebruikelijke volgorde.<lb/>
</remark>
<subhead>Ambon</subhead>
<remark>Direct na de ontvangst in het begin van dit jaar is het rapport van gouverneur Willem <lb/>
Fockens over vermindering van de uitgaven voor Ambon behandeld en in een brief van <lb/>
25 januari 1766 werd bevolen om bij een vacature vijf assistenten, die er op Ambon boven <lb/>
het toegestane aantal zijn, en twee bijlopers niet te vervangen en naast de reeds opgeheven <lb/>
plaats van een kapitein-luitenant, ook een onderkoopman en een boekhouder uit te sparen. <lb/>
Bovendien moeten bij een vacature de functies van winkelier en van kassier aan een <lb/>
onderkoopman worden gegeven en die van secretaris van de landraad, zowel als die van de Raad <lb/>
van Justitie, aan een boekhouder. <folio>fol. 1862</folio> Bij een vacature kan in plaats van een <lb/>
onderkoopman een boekhouder resident op Buru worden. De uitgaven moeten nu in die mate <lb/>
verminderd worden dat het voorstel om vier uitkijkposten in te richten wordt afgewezen. <lb/>
Het bestuur moet zeer zuinig zijn en de inkomsten laten stijgen door de afzet van textiel te <lb/>
bevorderen. De sloep Notenboom, waarvan het wegblijven reeds werd bericht, is tenslotte op <lb/>
26 november 1765 in slechte toestand te Makassar aangekomen. Het bestuur daar betwijfelt <lb/>
in zijn brief van 1 december of ze weer gerepareerd kan worden, zodat ze naar Batavia <lb/>
kan doorvaren. Nadat ze hun lading op Java's Oostkust hadden ingenomen is de Vrouwe <lb/>
Rebecca Jacoba op 13 januari en de Noord Nieuwland op 23 januari 1766 naar Ambon <lb/>
doorgevaren. Op 9 en eind januari 1766 <folio>fol. 1863</folio> voeren de Giessenburg en <lb/>
Standvastigheid met 366 kojang rijst, enig houtwerk en andere goederen naar Banda door.<lb/>
</remark>
<subhead>Ternate</subhead>
<remark>De Oosthuizen en de pantjalangs Zwaan en Snuffelaar konden wegens tekort aan <lb/>
militairen pas na de aankomst van de Nieuw Nieuwerkerk van de kamer Amsterdam op <lb/>
5 februari 1766 naar Ternate vertrekken met de benoemde gouverneur Henrik Breton, een <lb/>
luitenant, 50 militairen van de gevraagde 100 en een lading t.w.v. ƒ 91.370, waarbij ƒ 24.000,- <lb/>
aan contanten.<lb/>
</remark>
<subhead>Makassar</subhead>
<remark>Eveneens wegens tekort aan militairen kon pas na aankomst van de Lindenhof op <lb/>
26 februari 1766 de Hoop de volgende dag naar Makassar vertrekken met de gevraagde 50 <lb/>
soldaten en een lading t.w.v. ƒ 129.110, waarvan ƒ 72.001,- aan contanten.<lb/>
</remark>
<subhead>Bandjarmasin</subhead>
<remark>Op 28 maart 1766 vertrok het scheepje de Oranjeboom naar Bandjarmasin met <lb/>
diverse benodigdheden t.w.v. ƒ 5752. In de begeleidende brief is de residenten bevolen <lb/>
<folio>fol. 1864</folio> om dit schip daar te houden om tot hun vertrek smokkel door de Chinese jonken te <lb/>
belemmeren en in augustus twee derde van de dan verworven peper naar Batavia mee te <lb/>
nemen.<lb/>
</remark>
<subhead>Timor</subhead>
<remark>Op 5 februari 1766 vertrok het scheepje de Jonge Petrus Albertus naar Timor met 20 <lb/>
militairen en een lading t.w.v. ƒ 18.860 en op 19 maart de sloep de Meeuw met wat <lb/>
<pb n="0885" vol="14" weblink="/#page=358&amp;source=14_2"/>
bouwmaterialen voor de nog onvoltooide kerk.<lb/>
</remark>
<subhead>Palembang</subhead>
<remark>Uit Palembang arriveerde in januari 1766 de Langewijk, die toen ze uit Malakka <lb/>
kwam, deze haven heeft aangedaan, met 2500 pikol Bangka's tin, 129 pikol witte en maar <lb/>
672<q><num>1</num>/<den>2</den></q> pikol zwarte peper. Het laatste is veel minder dan de 2000 pikol die volgens de generale <lb/>
missive van 31 december 1765 werd verwacht, maar het bestuur schreef in zijn brief van 10 <lb/>
december 1765 dat de sultan, noch de kroonprins tot leverantie te bewegen waren geweest. <lb/>
In de brief van 3 maart 1766 <folio>fol. 1865</folio> berekent het bestuur dat er met de schepen van de <lb/>
koning ongeveer 8000 pikol zwarte peper naar Batavia zal komen. Maar dit is onzeker <lb/>
en bovendien is er nog geen bericht dat deze schepen vertrokken zijn. In de nu bijgesloten <lb/>
brief van 10 december 1765 wordt door het bestuur te Palembang het extract uit de brief <lb/>
van Heren XVII van 10 oktober 1764 beantwoord. Het stelt daarin maatregelen voor tegen <lb/>
de smokkel van buskruit en ammunitie met de Engelsen te Selangor en Kedah. In de brief <lb/>
van 3 maart 1766 wordt bericht dat de sultan weigert om na hun terugkeer de passen van de <lb/>
tinvaartuigen terug te vorderen met het beuzelachtige argument dat dit nooit is gebeurd. Er <lb/>
zal hierover nader gerapporteerd worden. De uitgaven waren in 1764/65 ƒ 24.621, wat ƒ 2085 <lb/>
minder is dan in 1763/64, terwijl ze toen ƒ 2985 <folio>fol. 1866</folio> lager waren dan in het daaraan <lb/>
voorafgaande jaar. De inkomsten waren in 1764/65 ƒ 4484, of ƒ 2876 meer dan in 1763/64. <lb/>
De kosten van Palembang waren dus in 1764/65 ƒ 20137, wat ƒ 9835 lager is dan de memorie <lb/>
van bezuiniging voorschrijft.<lb/>
</remark>
<subhead>Djambi</subhead>
<remark>De bark de Arend, die Palembang aandeed om een lek te herstellen, is op 1 februari <lb/>
1766 naar Djambi verder gevaren.<lb/>
</remark>
<subhead>Siam</subhead>
<remark>Voor de versnelde sluiting van het kantoor te Siam en de terugkeer van resident <lb/>
Anthonij Abraham Werndley verwijst men naar de generale missive van 31 december 1765. <lb/>
Zijn rapport van 18 november 1765 is op 11 februari 1766 behandeld, waarbij Werndley's <lb/>
maatregelen voor behoud <folio>fol. 1867</folio> van de contanten en bezittingen, voor het innen van de <lb/>
schulden van de koning en de phra-klang en de daarbij gemaakte extra kosten en <lb/>
geschenken zijn goedgekeurd. Tevens is toestemming gegeven om af te schrijven wat de Birmezen <lb/>
op het eiland Amsterdam in brand hebben gestoken of hebben vernield t.w.v. ƒ 7383 en wat <lb/>
bij het vertrek is achtergelaten of verloren gegaan t.w.v. ƒ 526. Dat ook assistent Johannes <lb/>
van den Berg, die in Siam had moeten achterblijven om het recht op een logie te behouden, <lb/>
en enige anderen wegens de kritieke situatie tevens zijn geëvacueerd, is goedgekeurd, evenals <lb/>
het achterlaten van de inlandse tolk Louis Alemang die, als hij voldoet, de daarvoor op 20 <lb/>
juni 1765 vastgestelde som van ƒ 300,- per jaar zal ontvangen. Daar wat verloren is gegaan <lb/>
maar een waarde van ƒ 1909 heeft en wat gered is ƒ 95.137, kreeg Werndley voor zijn trouw <lb/>
en waakzaamheid <folio>fol. 1868</folio> een beloning van rsd 1000. Daarmee kreeg hij een <lb/>
tegemoetkoming in de kosten van de meegebrachte sloep Inzicht, die hij op eigen kosten liet maken <lb/>
en gebruikte voor het vervoeren van de Compagnies contanten en goederen van de logie <lb/>
naar de benedenloop van de rivier. Na inspectie door scheepsbouwkundigen is Werndleys <lb/>
verzoek van 7 januari 1766 om deze sloep voor rsd 2600,- over te nemen op 21 januari <lb/>
afgewezen, daar dit, exclusief het arbeidsloon, de Compagnie wel ƒ 9854,- zou kosten met <lb/>
de daarbij behorende noodzakelijke veranderingen. Hij mocht dit scheepje wel particulier <lb/>
verkopen en de door Werndley aangeboden 30 last rijst is voor zijn rekening op de gewone <lb/>
markt voor de vastgestelde prijs van rsd 37 het last verkocht.)<lb/>
</remark>
<para>Van de onder de gesalveerde goederen, buyten 5 kasjes aen ducatons, meede <lb/>
herwaarts gebragte 474 katjes, 12 thail, 1 maas Siams hier ongangbaar geld hebben wij <lb/>
ingevolge onse resolutie van den 3<super>e</super>, 7<super>e</super> en 31 januarij, nadat de geheele parthij, wegende 2270 <q><num>5</num>/<den>16</den></q><lb/>
<pb n="0886" vol="14" weblink="/#page=359&amp;source=14_2"/>
marq, om het verschil der spetie in allooy ondereen gesmolten was en verlooren had 27<q><num>11</num>/<den>16</den></q><lb/>
marq, mitsgaders het zilver, dat na de smelting door malkander essayeerde 11 penningen, <lb/>
4 grein door toezet van Japans staafkoper gebragt was op het bepaalde gehalte van 10 <lb/>
penningen, bereets eenige ropijen na het overgezonden monster laten slaan, zullende, met die <lb/>
nog gemunt moeten worden, uytmaken 45.131,7,- van die 30 stuiver stukken. Zodat er op <lb/>
de aangereekende waarde dezer specie van ƒ 75.936,10,-, mits het gevallen verlies bij de <lb/>
smelting dat door het daaronder geweest zijnde loot veroorsaeckt is, verlooren zal worden <lb/>
ƒ 8239,8,-, dog daarenteegen is op diverse meede teruggebragte lijwaten, bereekend met ƒ <lb/>
4449,14,8, bij publicque vendutie geprofiteerd ƒ 2149,5,-.<lb/>
</para>
<folio>Fol. 1868v-1869v.</folio>
<remark>(Een Chinees, die onlangs te Batavia is aangekomen van een eiland horende onder <lb/>
Siam, Bang Pla Soi<note mark="1">Bang Pla Soi, het huidige Chonburi, is een havenplaats ten oosten van Bangkok.</note> genaamd, heeft bericht dat zes dagen voor zijn vertrek in het einde van <lb/>
januari 1766 een zoon van de broeder van de koning daar was langs getrokken met een <lb/>
brief van zijn oom, <folio>fol. 1870</folio> een priester en ook een broeder van de vorst. Deze brief was <lb/>
bestemd voor zijn vader, die onlangs uit Ceylon was teruggekeerd en te Loyang verbleef om <lb/>
eventueel in plaats van zijn broeder op de troon gezet te worden.)<lb/>
</remark>
<para>--- wijl den laatsten niet alleen zinneloos was, maar boovendes aan een <lb/>
onherstelbaare ziekte laboreerde. Ondertusschen bevonden de verwoesters van dat rijk, de Barma's, <lb/>
zich op het eyland Batsjang, daar zij een sterkte laten bouwen, voorgeevende, wanneer 's <lb/>
vorsten opgemelte broeder als koning uytgeroepen wierd, het land te zullen verlaaten, zo <lb/>
zommige willen, omdat dezen het bereets met hen eens was om Siam tributair van Hawa <lb/>
te regeeren.<note mark="2">De prins die naar Ceylon was gegaan is Thepphiphit, een halfbroer van de prinsen hon, die in een klooster was ingetreden, en Ekathat, de koning, die aan lepra leed. Uthomphon was enige prins die niet door de Birmezen werd gedood. Hij werd geïnterneerd in Ava. Deze en vorige noot vriendelijke mededeling Dr. Dhiravat na Pombejra te Bangkok.</note><lb/>
</para>
<folio>Fol. 1870r-v.</folio>
<subhead>China</subhead>
<remark>(De brief van de Bewindhebbers en Gevolmachtigden voor de Vaart op China van 28 <lb/>
mei 1765 is behandeld en men zal doen wat in het belang van de Compagnie is. Na advies <lb/>
van zeevaartkundigen en de carga Stuart <folio>fol. 1871</folio> is het vertrek daarheen van de <lb/>
Lindenhof op 12 mei 1766 bepaald.<lb/>
</remark>
<subhead>Malakka</subhead>
<remark>Uit Malakka kwamen de Langewijk, die via Palembang voer, en de Osdorp te Batavia <lb/>
aan met brieven van 2 november en 28 december 1765. De Osdorp bracht 68 kisten opium <lb/>
mee, die, zoals reeds gemeld in de generale missive van 31 december 1765, wegens smokkel <lb/>
te Selangor uit twee particuliere Engelse scheepjes geconfisqueerd waren. Alle particuliere <lb/>
handel in opium is daar verboden, waarover exclusieve contracten met de vorst daar zijn <lb/>
gesloten. Volgens de resolutie van 8 november 1765 zijn deze kisten door gecommitteerden <lb/>
uit de Raad van Justitie op de rede opnieuw verzegeld. <folio>fol. 1872</folio> Ze zijn in het pakhuis <lb/>
opgeslagen en alle desbetreffende papieren en charters zijn doorgenomen. Op 21 januari <lb/>
1766 is in een geheime resolutie besloten om voorlopig geen uitspraak te doen over de <lb/>
inbeslagneming, maar, onder goedkeuring van de te Malakka genomen maatregelen, deze <lb/>
kisten met opium in tegenwoordigheid van de justitiële gecommitteerden en de waterfiscaal <lb/>
publiekelijk te verkopen ten overstaan van de opperkooplieden van het kasteel. Ze waren <lb/>
door de eerste twee gecontroleerd en bruto gewogen en moesten binnen zes weken door de <lb/>
koper tegen contante betaling worden afgehaald. Bij nalatigheid volgt een nieuwe verkoping <lb/>
<pb n="0887" vol="14" weblink="/#page=360&amp;source=14_2"/>
Uthompvoor risico van de eerste koper. De opium is voor rsd 46.404,- verkocht, welk bedrag zonder <lb/>
enige korting in de kas is gestort en in de negotieboeken is opgenomen. Onder verwijzing <lb/>
naar <folio>fol. 1873</folio> de geheime resolutie van 21 januari en die van 4 februari 1766 is besloten <lb/>
deze inbeslagneming zelf later te behandelen. Bij besluit van 21 juli 1765 is gezagvoerders <lb/>
van schepen toegestaan om een aantal lasten of pakken voor eigen rekening te vervoeren, <lb/>
mits geen contrabande, dus geen textiel. Op grond van dit besluit stond het bestuur de <lb/>
schipper van de Osdorp, Johannes Arnoldus van der Werve, evenwel toe 20 pakken met textiel <lb/>
naar Batavia mee te nemen. Dit is afgekeurd en bij resolutie van 21 januari 1766 is bepaald <lb/>
dat deze pakken voor risico van dat bestuur zullen worden teruggestuurd. Het bestuur is <lb/>
deze overtreding ernstig verweten en het is beboet met rsd 2000 voor de kas van de diaconie. <lb/>
De Rotterdam, de bark Leervis en de pantjalangs Edam en Java zijn met proviand voor 7 <lb/>
maanden op 12 maart 1766 naar Malakka vertrokken. Hun opdracht staat in de geheime <lb/>
resolutie van 21 februari.<lb/>
</remark>
<subhead>Sumatra's Westkust</subhead>
<remark> <folio>fol. 1874</folio> Uit Sumatra's Westkust kwam de Jonge Samuel aan met een brief van <lb/>
30 november 1765. Deze is, samen met de eerder ontvangen brieven van 30 september 1765, <lb/>
op 27 februari 1766 behandeld. De besluiten zijn in de eerdaags te verzenden brief naar dit <lb/>
kantoor opgenomen. Door de sterk toegenomen kinderziekte en sterfte onder de inlanders <lb/>
is de handel in 1764/65 veel minder geslaagd dan in het voorafgaande jaar. Er is maar voor <lb/>
een bedrag bij inkoop van ƒ 202.474 verkocht, waarop de winst echter nog ƒ 88.632, of 43<q><num>2</num>/<den>3</den></q><lb/>
%, is geweest, waarbij het goud op ƒ 331,10,- het mark Spaans is berekend. Er zal sterk op <lb/>
toeneming van de handel en de verwerving van goud en andere producten aangedrongen <lb/>
worden. Volgens de brief van 30 november 1765 uit Padang is het daarmee slechter gegaan <lb/>
dan in 1763/64, maar aan peper is er 154.155<q><num>1</num>/<den>2</den></q> pond ingekocht. <folio>fol. 1875</folio> Men dient verdere <lb/>
groei daarvan na te streven en smokkel van peper en goud in Compagnies gebied tegen te <lb/>
gaan. De bark Mossel zal eerdaags naar Sumatra's Westkust vertrekken met 109 pakken <lb/>
textiel, 30 last rijst en ƒ 10.000,- aan nieuw payement.<lb/>
</remark>
<subhead>Bengalen</subhead>
<remark>Uit Bengalen is slechts een brief van 27 augustus 1765 ontvangen. Daar de schepen die <lb/>
direct vandaar naar Nederland zijn vertrokken, recentere informatie zullen hebben <lb/>
meegebracht, wordt daarin slechts de tegenwerking door de Engelsen en het tekort aan contanten <lb/>
aangestipt.<lb/>
</remark>
<subhead>Coromandel</subhead>
<remark>Uit Coromandel zijn brieven van 18 december 1765 <folio>fol. 1876</folio> en 28 januari 1766 <lb/>
ontvangen. Een kopie van de eerste is direct via Ceylon naar Nederland gegaan. De tweede gaat <lb/>
vooral over de kwestie tussen de gevluchte gouverneur Christiaan van Teylingen en Pauw <lb/>
Idde Nayak en het vertrek van Van Teylingens vrouw en kinderen uit Nagapattinam, waar <lb/>
ze lang vastgehouden waren. In die brief wordt vooral verwezen naar de resoluties die <lb/>
Heren XVII ook wel direct zullen hebben ontvangen voordat deze brief hen in handen komt. <lb/>
Er staat daarin niet meer van belang dan het ontslag van het opperhoofd te Jagannathpur <lb/>
Frederik Lovenaar wegens vele klachten van de kooplieden en zijn opvolging door <lb/>
onderkoopman Pieter Baars. Voor de besluiten naar aanleiding van de brieven uit Coromandel <lb/>
en die betreffende Van Teylingen wordt verwezen naar de bijgevoegde kopieën van de <lb/>
gewone, aparte en geheime brieven naar Nagapattinam <folio>fol. 1877</folio> van 14 maart 1766. Die zijn <lb/>
zeer uitgebreid en de kwestie met Pauw Idde Nayak is inmiddels opgelost. Wel wordt erop <lb/>
gewezen dat daarin is aangespoord tot vermeerdering van de inkoop en de kwaliteit van de <lb/>
textiel. In 1764/65 zijn maar 1621 pakken verworven, wat 719<q><num>3</num>/<den>4</den></q> pak minder is dan in 1763/64. <lb/>
De noodzaak van verbetering van de kwaliteit hoeft geen nadere uitleg. De maatregelen die <lb/>
het bestuur daartoe in het vorige jaar nam, zijn goedgekeurd. Volgens de brief van 18 <lb/>
<pb n="0888" vol="14" weblink="/#page=361&amp;source=14_2"/>
december 1765 moest daarvoor ook de prijs van sommige textiel verhoogd worden. <folio>fol. 1878</folio> <lb/>
Men hoopt dat dit de kwaliteit zal bevorderen en dat de hogere winst die daarbij nodig is, <lb/>
geen nadeel zal opleveren. Het tekort van ƒ 82.576 aan opgelegde belastingen en andere <lb/>
posten dat in de kas van het ontslagen opperhoofd te Bimlipatam Pieter Abrahamsz. Bronsveld <lb/>
is ontstaan, plus nog ƒ 17702,- ten laste van hem, wijzen daar niet op. De gewezen kassier <lb/>
te Nagapattinam Hazelkamp heeft een tekort van ƒ 83.959 in de kleine kas en de ontvanger <lb/>
Hofslager een tekort van ƒ15.411 aan geïnde pachtgelden. Zij zijn samen met Bronsveld <lb/>
aan de fiscaal overgedragen. Dit blijkt uit de bovengenoemde brieven en verdere papieren <lb/>
uit Coromandel, waarvan het bestuur reeds afschriften via Ceylon direct naar Nederland <lb/>
heeft gezonden. Om vroeg textiel voor de eerste vloot te hebben is de Huis te Bijweg reeds <lb/>
op 14 maart 1766 naar Nagapattinam vertrokken. <folio>fol. 1879</folio> Het bestuur moet dit schip, <lb/>
met de beschikbare voorraad uit de zuidelijke en de noordelijke kantoren, zo snel mogelijk, <lb/>
maar zeker voor half augustus, terugzenden. Zo nodig mag het direct van Jagannathpur <lb/>
zonder Bimlipatam aan te doen, naar Batavia komen. Dat is beter dan dat de retourschepen <lb/>
er op moeten wachten, of zonder Coromandelse textiel moeten vertrekken. De Huis te <lb/>
Bijweg kreeg naar Nagapattinam voor ƒ 590.181 mee, namelijk 1094<q><num>95</num>/<den>192</den></q> mark troys goud, 879 <lb/>
gouden kobans en, in mindering op de toen nog niet ontvangen bestelling, enige specerijen, <lb/>
Japans staafkoper, salpeter, poeder- en kandijsuiker etc.<lb/>
</remark>
<subhead>Ceylon</subhead>
<remark>Over de gelukkige vrede op Ceylon is hierboven al bericht. Vandaar kwamen de <lb/>
Bosschenhove, Westerveld, Amerongen en Renswoude aan. De twee laatste schepen vervoerden <lb/>
uit Surat textiel voor Nederland <folio>fol. 1880</folio> en 200.000 ropia naar Galle en de vier schepen <lb/>
samen brachten uit Ceylon 432 balen kaneel en enig touwwerk naar Batavia. De schepen <lb/>
Westerveld en Sloten zullen naar Ceylon de bestelde 800 last rijst en enige andere goederen <lb/>
meenemen. De rijst zullen ze eerst op Java's Oostkust ophalen. Uit Malabar zijn nog geen <lb/>
andere brieven ontvangen dan die al direct vandaar naar Nederland zijn gezonden.<lb/>
</remark>
<subhead>Surat</subhead>
<remark>Uit Surat kwamen de Amerongen en Renswoude aan, alsmede de gorab Zeeleeuw <lb/>
met de aparte brief van de directeur van 15 en de gewone brieven van 20 en 27 december <lb/>
1765. De twee laatste brieven zijn reeds in kopie naar Nederland gestuurd. Ze bevatten geen <lb/>
bijzonderheden. <folio>fol. 1881</folio> De beschrijving is door het bestuur uitgesteld, zodat er niets te <lb/>
melden is.<lb/>
</remark>
<subhead>Kharg</subhead>
<remark>De twee schepen die verleden jaar naar Kharg werden gezonden, zijn nog niet terug, <lb/>
zodat er niets over het Perzische rijk te melden valt.<lb/>
</remark>
<subhead>Java's Oostkust</subhead>
<remark>Op Java's Oostkust heerst rust. Het bestuur van de vorige en van de huidige <lb/>
gouverneur Johannes Vos geeft de vorsten veel genoegen. Als dat zo blijft, verwacht men daar geen <lb/>
moeilijkheden.<lb/>
</remark>
<subhead>Bantam</subhead>
<remark>De resident te Lampong Tulangbawang Willem Schoester is wegens het doodschieten <lb/>
van raden Tjakranegara <folio>fol. 1882</folio> en een slaaf naar Batavia teruggehaald. Bij resolutie van <lb/>
20 januari 1766 is hij met de stukken aan de advocaat-fiscaal overgedragen. Zoals eerder <lb/>
werd gemeend, pleegde hij zijn gruweldaad niet buiten zinnen, maar in de veronderstelling <lb/>
dat Tjakranegara hem niet goedgezind was. Op de wens van de koning van Bantam dat <lb/>
Schoester de doodstraf zou krijgen, is geantwoord dat hij volgens Compagnies wetten ten <lb/>
strengste gestraft zal worden. Als de Raad van Justitie de stukken voldoende had gevonden, <lb/>
<pb n="0889" vol="14" weblink="/#page=362&amp;source=14_2"/>
dan zou dat al gebeurd zijn. Uit het bericht van die raad bleek dat niet zo te zijn en daarom <lb/>
is de bezetting van Lampong Tulangbawang enigszins gewijzigd, zodat enige lijfeigenen als <lb/>
getuigen konden worden opgeroepen <folio>fol. 1883</folio> en anderen als medeverdachten in <lb/>
hechtenis konden worden meegestuurd. Zo kan deze onaangename zaak snel worden <lb/>
afgehandeld.<lb/>
</remark>
<subhead>Batavia</subhead>
<remark>Ordinaris raad Jurgen van der Spar is op 5 februari 1766 overleden. Het rapport <lb/>
van de extra-ordinaris raden Louis Taillefert en Willem Arnold Alting over de nu <lb/>
bijeengebrachte Statuten van Batavia is, zoals in de generale missive van oktober 1765 bericht, <lb/>
inmiddels langs de leden van de Hoge Regering gezonden. Op 20 en 21 maart 1766 is er <lb/>
over vergaderd. <folio>fol. 1884</folio> De besluiten over de punten die volgens dat rapport verandering <lb/>
verdienden, zijn in de resoluties van die dagen te vinden, vooral betreffende de precetente <lb/>
informatiën. De statuten, zoals die door Taillefert en Alting overeenkomstig de besluiten zijn <lb/>
aangepast, zullen met hun rapport in oktober 1766 aan Heren XVII ter beoordeling <lb/>
worden toegezonden conform het bevel van 10 oktober 1754. Op 31 januari 1766 moesten de <lb/>
opperkoopman Andries Jacobus de Leij, hoofd-chirurgijn Jan de Put en koopman David <lb/>
Julius van Aitsma in de Raad van Justitie opgenomen worden. Mr. Pieter Willem Lammens <lb/>
was uit die raad ontslagen, het erin opgenomen lid Henricus van Santen is overleden. <lb/>
<folio>fol. 1885</folio> Bovendien had het ordinaris lid, de pro-interim waterfiscaal mr. Pierre Poelman, zich <lb/>
aan alle criminele zaken onttrokken en de zwakte van mr. Gerard Milier duurde voort. De <lb/>
Raad van Justitie was daardoor zo incompleet dat zij op 29 januari 1766 rapporteerde dat <lb/>
ze wegens het dagelijkse werk verscheidene criminele zaken reeds had moeten opschorten. <lb/>
Daarom vraagt men Heren XVII dringend snel in de vacatures te voorzien.)<lb/>
</remark>
<para>De verleegendheyd om contanten, mits het agterblijven van scheepen uyt <lb/>
Nederland, en dat die nog  zijn komen opdagen weynig van belang hebben aengebragt, steeds <lb/>
toeneemende, zodat er den 21 januarij in de dagelijkse kas niet meer voor handen was, <lb/>
met hetgeene men van den ontvanger-generaal en de vendumeesters te wagten had, dan ƒ <lb/>
140.259,7,-, en het benodigde tot uytgave wel bedroeg ƒ 280.182,17,-, zonder dat de groote <lb/>
geldkamer tot suppletie van die som iets konde fourneeren, deed ons den 24<super>e</super> dier maand <lb/>
resolveeren een aangeboden montant van ƒ 144.000,-,- te accepteeren tegens den <lb/>
gewoonen jaarlijksen intrest  van 4<q><num>1</num>/<den>2</den></q> ten hondert, onder deeze voorbedonge conditie van den <lb/>
teller dat ƒ 120.000,-,- daarvan in het aanstaande, of in het najaar 1767, in assignatiën op <lb/>
Nederland moeste worden geconverteert.<lb/>
</para>
<folio>Fol. 1885r-1886r. </folio>
<remark>( Men hoopt daarmee, en met de ropia's die uit het zilver dat uit Siam werd <lb/>
aangevoerd, geslagen kunnen worden, uit te komen totdat er contanten uit Nederland arriveren. <lb/>
Helaas is er dit jaar met de schepen maar ƒ 174.725 ontvangen, waaronder zelfs nog ƒ 37.541 <lb/>
door Kaap de Goede Hoop was geleverd. Daarom is de directeur-generaal op 18 maart 1766 <lb/>
gemachtigd om 5 ton te accepteren tegen assignaties maar zonder dat er rente op wordt <lb/>
gegeven, totdat deze waardepapieren in oktober 1766 naar Nederland gaan. Dit bedrag valt <lb/>
onder de 20 ton die in dat boekjaar op assignatie geaccepteerd mag worden. Men hoopt dat <lb/>
er contanten worden aangeboden. <folio>fol. 1887</folio> Dat zulke bijzondere maatregelen nodig zijn <lb/>
toont aan dat de bestelde 70 ton, verminderd met de drie ton die het vorige najaar reeds op <lb/>
assignatie werd opgenomen, beslist geleverd moet worden. Daar is in de generale missiven <lb/>
van 20 oktober en eind december 1765 reeds op aangedrongen en het wordt nu voor de <lb/>
derde maal gezegd. Wil men zulke rijke retouren als dit jaar, en mogelijk gedurende twee <lb/>
jaar, blijven sturen, die eerder nimmer zo groot zijn geweest, dan is het ontvangen van <lb/>
voldoende contanten beslist noodzakelijk. <folio>fol. 1888</folio> De Hoge Regering hoopt dat al deze <lb/>
redenen Heren XVII er van zullen overtuigen dat de bestellingen beslist geheel uitgevoerd <lb/>
moeten worden. De kas werd wel aangevuld met de opbrengst van de hierboven genoemde <lb/>
Engelse opium en van 125 balen kaneel uit Ceylon, die bij besluit van 7 februari 1766 aan <lb/>
<pb n="0890" vol="14" weblink="/#page=363&amp;source=14_2"/>
twee kooplieden uit Manilla tegen contante betaling zijn verkocht voor de vastgestelde prijs <lb/>
van rsd 216<q><num>2</num>/<den>3</den></q> de baal, of 130 stuiver het pond. Deze verkoop was exclusief de 307 balen die <lb/>
dit voorjaar nog zijn ontvangen, en moet de handel te Batavia stimuleren. Betreffende <lb/>
belastingen en overmakingen is op 11 maart 1766 besloten om aan de bij codicil gemachtigden <lb/>
van het opperhoofd Hans Albregt van Pluskow, die in 1764 op Timor werd gedood, het <lb/>
credit in zijn boedel uit te betalen na aftrek van de vorderingen die er op rustten. <folio>fol. 1889</folio> <lb/>
Op de buitenkantoren meenden men dat volgens de herdruk van het reglement op de in- en <lb/>
afschrijvingen van 1764 alleen zoekgeraakte of onbruikbare equipagegoederen voor <lb/>
tweemaal de waarde vergoed moesten worden. Op 4 februari 1766 is besloten als aanvulling op <lb/>
dit reglement per rondschrijven te bevelen dat de scheepsleiding, evenals de administrateurs <lb/>
die ze beheren, voor het zoekraken of verwaarlozen van houtwerk, equipage- en <lb/>
ammunitiegoederen beboet moeten worden met tweemaal de waarde daarvan. Dat zal hen wel van <lb/>
fraude weerhouden. Om te voorkomen dat er op de buitenkantoren equipagegoederen, <lb/>
houtwerk of andere behoeften met het oog op gewin wordt ingekocht, is op 24 januari 1766 <lb/>
besloten de visateur-generaal op te dragen om de Indische negotieboeken nauwkeurig te <lb/>
controleren. <folio>fol. 1890</folio> Hij moet de Hoge Regering jaarlijks een opgave verstrekken van <lb/>
inkoop van zulke benodigdheden, de prijs en de noodzaak. Zo kunnen buitensporigheden <lb/>
ontdekt worden en de schuldigen gestraft. De visitateur-generaal zal als premie een zesde <lb/>
van het nadeel dat de Compagnie ondervond ontvangen, en deze maatregel wordt, voor <lb/>
zover dat nog niet is geschied, aan de buitenkantoren bericht. De schipper van de onlangs <lb/>
voor de kamer Zeeland vertrokken Blijdorp, Marten Hakker, heeft, twaalf dagen nadat hij <lb/>
met zes zware touwen uit Batavia was vertrokken, bij het Noord-Eiland van de bark Mossel, <lb/>
die daar met voorraden op de Chinese retourschepen lag te wachten, zonder noodzaak een <lb/>
zwaar touw van zes duim afgeperst. Om zulke praktijken te voorkomen is besloten dat er <lb/>
slechts levensmiddelen, equipagegoederen en ammunitie mag worden afgestaan <folio>fol. 1891</folio> <lb/>
tegen ontvangst van een beëdigde verklaring van de scheepsofficieren dat daaraan behoefte <lb/>
is en een verklaring van ontvangst van de schipper en opperstuurman. Bij ontbreken <lb/>
daarvan moet de verstrekker de goederen vergoeden. Tevens moet de ontvanger nagaan hoe het <lb/>
gebrek is ontstaan en, als de goederen echt onbruikbaar waren en niet al voor iets anders <lb/>
waren aangewend, ze meenemen en in het eerste kantoor waar hij komt verantwoorden. Aan <lb/>
vreemde schepen, ook als ze behoren tot bondgenoten, mogen slechts verstrekkingen <lb/>
gedaan worden, als dat duidelijk noodzakelijk is en er tweemaal de prijs voor wordt betaald. <lb/>
Aan vreemde schepen arriveerde dit jaar op 26 januari 1766 te Batavia het Engelse <lb/>
particuliere scheepje The Jenny uit Surat. <folio>fol. 1892</folio> Aan de schipper John Abellange werd op 28 <lb/>
januari toegestaan om 50 last tarwe te verkopen maar wel in gelijke delen aan de <lb/>
gezamelijke bakkers. Hij verzocht om van particulieren arak, suiker, balken, planken, wijn, bier en <lb/>
andere Europese levensmiddelen te mogen kopen. Arak en suiker is hem door de <lb/>
Compagnie geleverd, de inkoop van balken en planken is hem verboden, maar de overige goederen <lb/>
mag hij bij particulieren inslaan. Wegens de schaarste kon de tarwe goed gebruikt worden en <lb/>
bovendien was The Jenny eigenlijk eigendom van de Engelse kapitein Joseph Price, die de <lb/>
Compagnie daarmee in 1762 te Kharg goede diensten heeft bewezen. Abellange vertelde de <lb/>
gouverneur-generaal echter dat de bakkers voor de tarwe maar rsd 80,- het last wilden <lb/>
betalen, <folio>fol. 1893</folio> terwijl ze hem ongeveer rsd 90 had gekost. Daarom is op 31 januari besloten <lb/>
ze voor rsd 100,- het last voor de Compagnie in te kopen en ze met een overwinst van rsd <lb/>
5,- het last ter compensatie van het verlies aan de bakkers te verstrekken. Schipper John <lb/>
Abellange vertrok weer op 23 februari 1766, maar moest wegens het verlies van een anker <lb/>
en de kwetsbaarheid van zijn schip terugkeren. Op zijn verzoek is op 27 februari besloten <lb/>
hem voor tweemaal de prijs een anker te leveren en hem met twee sampans, de ene met <lb/>
ballast, te helpen. Op 3 maart 1766 kwam The Liberty van 20 ton uit Benkulen aan. De schipper <lb/>
John Smith beweerde dat hij te Krui peper had afgehaald, maar op de terugreis wegens <lb/>
krachtige wind en zware lekkage naar Batavia had moeten gaan. Hij verzocht zijn schip te <lb/>
mogen laten repareren. <folio>fol. 1894</folio> Dit is op 6 maart op grond van het besluit van 19 <lb/>
<pb n="0891" vol="14" weblink="/#page=364&amp;source=14_2"/>
september 1763 afgewezen, omdat scheepsbouwkundigen die The Liberty inspecteerden, zeiden <lb/>
dat de lekkage niet zo ernstig was en bovendien was er informatie dat dit schip met 1200 <lb/>
Spaanse realen uit Benkulen direct naar Batavia was gekomen om arak in te kopen. <lb/>
Besloten is slechts water en brandhout te laten leveren. Maar John Smith voerde in de vergadering <lb/>
van 18 maart 1766 aan dat de scheepsbouwkundigen het lek wegens het lekwater nooit <lb/>
hadden kunnen zien. Hij herhaalde zijn verzoek om reparatie, of dat hij bij afwijzing tot het <lb/>
opsteken van de oostenwind mocht blijven liggen. Om de Engelsen van dienst te zijn en niet <lb/>
al te hard te behandelen is Smith toegestaan zijn schip in de rivier door particuliere <lb/>
timmerlieden te laten repareren. <folio>fol. 1895</folio> Hij moet wel direct met het opsteken van de oostenwind <lb/>
vertrekken en de sabandhars is speciaal opgedragen om The Liberty goed in de gaten te <lb/>
houden. In afwachting van een spoedige beslissing over de voordrachten tot verlening van <lb/>
rang en gagie die bij een functie hoort, wordt bovendien de huidige kassier van de <lb/>
kostgelden Arnoldus Boonen voorgedragen als koopman. Hij vervult zijn ambt sinds het <lb/>
overlijden van koopman Bruijn en is al twee termijnen, namelijk 10 jaar, in dienst als <lb/>
onderkoopman. Voor de rang van onderkoopman wordt de boekhouder Karel Fredrik Metske <lb/>
voorgedragen. Op het algemene kantoor is nu maar één onderkoopman werkzaam, <folio>fol. 1896</folio> <lb/>
terwijl de memorie van bezuiniging van 1755 drie onderkooplieden toestaat. Metske doet <lb/>
zijn werk goed en zo'n bevordering is nuttig om ook anderen aan te zetten hun best te doen <lb/>
voor bevordering. Ook Jacob Wils wordt voor bevordering van boekhouder tot <lb/>
onderkoopman aanbevolen. Hij is beëdigd scriba te Bantam en bekwaam en oplettend. Zijn <lb/>
voorgangers hadden ook die rang en er is te Bantam volgens de norm van de memorie van <lb/>
bezuiniging naast de fiscaal nog een vacature voor een onderkoopman. Door het overlijden van het <lb/>
opperhoofd te Japan Fredrik Willem Wieneke op weg vandaar naar Batavia waren er <lb/>
mutaties nodig. <folio>fol. 1897</folio> Personalia. De Hoge Regering bedankt voor de inwilliging van <lb/>
voordrachten in de brief uit Nederland van 25 oktober 1764. De zwakte van het garnizoen is <lb/>
hierboven al behandeld. Binnen de stad en de onderhorige buitenposten zijn er volgens de <lb/>
meegezonden driemaandelijkse monsterrol maar 1092 man, zowel officieren als gewone <lb/>
manschappen. <folio>fol. 1898</folio> Dit jaar kwamen er maar drie schepen uit Nederland aan, <lb/>
namelijk de Nieuw Nieuwerkerk en Lindenhof voor de kamer Amsterdam en de Jonkvrouwe <lb/>
Cornelia Jacoba voor die van Enkhuizen. Het laatste schip moet naar China. Op weg naar <lb/>
Batavia zijn de schipper Hans Bruns en zijn opvolger opperstuurman Pieter Anthonij van <lb/>
der Burgh overleden. Voor hem is de schipper van de Nieuw Nieuwerkerk Dirk Klinkert op <lb/>
de Jonkvrouwe Cornelia Jacoba aangesteld. Deze brief komt met de Nijenborg, die wegens <lb/>
het uitblijven van de Vrouwe Elisabeth Dorothea, conform het besluit van 11 maart 1766 <lb/>
voor de kamer Amsterdam zal varen. Ze is hiervoor het meest geschikt daar ze klein en <lb/>
handzaam is. De Nijenborg kreeg opdracht om Kaap de Goede Hoop voorbij te varen en <lb/>
Sint Helena aan te doen. Daar moet een briefje voor Kaap de Goede Hoop afgegeven <lb/>
worden met het bevel om, wegens de vrede op Ceylon, van de schepen op weg naar Batavia <lb/>
<folio>fol. 1899</folio> geen militairen voor dat eiland meer te lichten. Met de Nijenborg gaat de gebruikelijke <lb/>
bemanning mee en als tweede schipper de schipper van de onlangs gesloopte Deunisveld <lb/>
Christiaan Schreuder. Volgens maritieme deskundigen kan hij het volledige commando niet <lb/>
met gerustheid uitoefenen. Die is opgedragen aan de als schipper optredende <lb/>
opperstuurman Theunis van Brattem. Tevens vaart matroos Jan van der Keule mee, die voor het verlies <lb/>
van zijn rechterarm bij het afschieten van een kanon te Palembang volgens besluit van 24 <lb/>
januari 1766 op zijn soldijrekening ƒ 800,- kreeg bijgeschreven. Bovendien vaart matroos <lb/>
Dirk Lammens, die door de Raad van Justitie werd veroordeeld tot deportatie naar <lb/>
Nederland, met de Nijenborg mee. Voor de kost moet hij scheepsdienst verrichten. <folio>fol. 1900</folio> De <lb/>
gewezen resident te Baros, Coenraad Meertensz., die blijkens de resoluties van 21 januari en <lb/>
21 maart 1766 door de Raad van Justitie uit alle vestigingen van de Compagnie werd <lb/>
verbannen, vaart ook op de Nijenborg mee. De lading van dit schip heeft volgens de korte en <lb/>
lange factuur een waarde van ƒ 108.420 en bestaat uit 552.462 pond zwarte peper, 15.295 <lb/>
pond witte peper, 15.000 pond sapanhout, 15.000 pond calaturshout en 200.043 pond <lb/>
<pb n="0892" vol="14" weblink="/#page=365&amp;source=14_2"/>
poedersuiker. Het laatste is meer dan de 80.000 pond die nog op de bestelling uit Nederland <lb/>
open stond, maar wordt gezonden om de grotere ruimte van de Nijenborg boven de eerder <lb/>
aangewezen Vrouwe Elisabeth Dorothea te vullen. Het eerste en tweede retour van 11 <lb/>
schepen voor 1765/66 bedraagt met dit naschip in totaal <folio>fol. 1901</folio> ƒ 2.834.576. Daar er nog geen <lb/>
berichten uit Bengalen zijn ontvangen, kan de totale afsluitende rekening van de retouren <lb/>
nu niet worden opgemaakt. Als de vier schepen uit Bengalen in Nederland zijn <lb/>
teruggekeerd, zal die zeker 100 ton bedragen, daar de retouren uit Batavia, Ceylon en China samen <lb/>
al op 79<q><num>3</num>/<den>5</den></q> ton zijn uitgekomen. Overeenkomstig het bevel van 25 oktober 1764 gaan met deze <lb/>
brief in drievoud kopieën mee van de met de tweede vloot verzonden generale brief van 31 <lb/>
december 1765 en de brief van 10 januari 1766. Heren XVII en de belangen van de <lb/>
Compagnie worden in de goddelijke protectie opgedragen. <folio>fol. 1902</folio> Ondertekening.)<lb/>
</remark>
</body>
</teiTrim>
