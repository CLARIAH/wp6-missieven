<teiTrim>
<header>

<meta key="author" value="Van Cloon, Blom, De Witte, Van Schooten, Van Bayen, Oostwalt, Valckenier, Pielat, Schaghen, Patras, Thedens, Coyett, Van Imhoff, De Haeze, Van Schinne, Van Suchtelen"/>
<meta key="authorFull" value="Dirk van Cloon, Wijbrant Blom, Joan François de Witte, Van Schooten, Herman van Bayen, Adriaan Oostwalt, Adriaan Valckenier, Jacob Christiaan Pielat, Joan Paul Schaghen, Abraham Patras, Joannes Thedens, Frederik Julius Coyett, Gustaaf Willem van Imhoff, Elias de Haeze, Isaac van Schinne, Herman van Suchtelen"/>
<meta key="day" value="6"/>
<meta key="month" value="10"/>
<meta key="page" value="588"/>
<meta key="place" value="Batavia"/>
<meta key="rawdate" value="6 oktober 1734"/>
<meta key="seq" value="XII"/>
<meta key="title" value="Van Cloon, Blom, De Witte, Van Schooten, Van Bayen, Oostwalt, Valckenier, Pielat, Schaghen, Patras, Thedens, Coyett, Van Imhoff, De Haeze, Van Schinne, Van Suchtelen; Batavia, 6 oktober 1734"/>
<meta key="year" value="1734"/>
<meta key="pid" value=""/>
<meta key="status" value=""/>

</header>
<body>
<pb n="588" tpl="2" vol="09" facs="205_588"/>
<head>XII. DIRK VAN CLOON, WIJBRANT BLOM, JOAN FRANQOIS DE WITTE VAN<lb/>
SCHOOTEN, HERMAN VAN BAYEN, ADRIAAN OOSTWALT, ADRIAAN<lb/>
VALCKENIER, JACOB CHRISTIAAN PIELAT, JOAN PAUL SCHAGHEN,<lb/>
ABRAHAM PATRAS, JOHANNES THEDENS, FREDERIK JULIUS COYETT,<lb/>
GUSTAAF WILLEM VAN IMHOFF, ELIAS DE HAEZE, ISAAC VAN SCHINNE<lb/>
EN HERMAN VAN SUCHTELEN, BATAVIA 6 oktober 1734.<lb/>
</head>
<folio>Kol. Arch. 2188, VOC 2296,fol.7-148.</folio>
<remark>(De Ridderkerk op 12 april voor Bantam, daarna niets meer vernomen. Door het uitblijven van de schepen uit patria was het niet mogelijk de benodigde bezendingen naar de buitenkantoren te doen, noch om de oosterse provincies van manschappen en soldaten te voorzien. De schepen voor Japan, Coromandel en Bengalen zijn met moeite bemand. Te Batavia is de bemanning aangevuld met Moorse matrozen. Ook de retourvloot is hiervan afhankelijk. 100 soldaten voor Banda heeft men niet. Aangekomen zijn op 6 juni de Haften, op 3, 18, 25 en 26 juli de Vis, Alsem, Lage Polder en Noordwijkerhout; veel zieken en doden. De schepen van de najaarsbezending hadden een vlottere vaart. Aangekomen zijn de Adrichem op 19 juni; Everswaart op 12 juli; Beekvliet, Westkapelle en Meijenburg op 14 juli; Steenhoven op 15 juli; Maria Adriana op 18 juli; Iepenrode en Gaasperdam op 22 juli; Hillegom, Kronenburg en Vlissingen op 25 juli; Kerkwijk, Loosdrecht, Nieuwstad en Purmerlust op 22 augustus; Kasteel van Woerden en Knappenhof op 12 september. Met deze 23 schepen zijn 2720 zeevarenden en 1107 militairen aangebracht, op de reis zijn 533 koppen overleden. Door de komst van deze schepen heeft men de bezending voor de W ester kwartier en kunnen doen. 12 schepen zijn aangewezen voor de eerste retourvloot, samen met de 4 die in maart niet verzonden zijn. Waarde van de lading ƒ 2.533.029. De 4 schepen die hebben overgelegen zijn op 12 september naar Kaap de Goede Hoop vooruitgezonden en wachten aldaar op de 12 overige. De Alsem en Slot Kronenburg, aangewezen voor de retourvloot over Bengalen voor Amsterdam en Zeeland, zijn op 15 augustus vertrokken.</remark>
<para>Amboina<lb/>
</para>
<remark>Met de Stad Leiden en de Rijksdorp op 25 mei van Amboina 407.034 Ib kruidnagels verzonden, de oogst van het gehele jaar, waarde ƒ 130.114. De Rijksdorp in juni in de Golf van Boni vergaan. 179.008 Ib kruidnagels verloren. De geredde bemanning op 8 augustus met de Stad Leiden in Batavia aangekomen. Op Ceram Papuase zeerovers gesignaleerd. Tijdens de hongi zijn in Luhu 16. 764 specerijbomen vernield en in Erang 986. De gestrande sloep Onbedachtzaamheid zal worden gesloopt.</remark>
<para>Banda<lb/>
</para>
<remark>De lasten zijn in 1732/33 met ƒ 20.164 vermeerderd. Op 30 mei per Linschoten en Langerode vandaar ontvangen 463.5841b nootmuskaat, 123.487 Ib foelie, 4200 stuks geconfijte noten, 2605 Ib was, 205 Ib karet en 4690 gouden dukaten. Totale waarde ƒ 132.688. De korporaal Christoffel Schuyerblad, posthouder van Roma, is door de hoofdorangkaja vermoord. 33 pikol was en 1 ^m/i25^ pikol karet opgehaald. De djatibomen op Rosingain staan er weelderig bij. De Huis te Vlotter bracht op 5 oktober 287.642 Ib nootmuskaat en 68.505 Ib foelie, waarde ƒ 60.260.</remark>
<para>Ternate<lb/>
</para>

<remark>Elias de Haeze door Heren XVII benoemd tot extra-ordinaris Raad van Indië; Paulus Rauwenhof, gouverneur der Molukken, is uit zijn ambt ontzet en naar Batavia geroepen.De Haeze in september als Raad geïnstalleerd. De commissaris Bernard heeft nog niet alle Molukse zaken kunnen afwikkelen. Twee kooplieden naar Gorontalo , Limbotto, Pangi en Palu gezonden om de vorsten te bewegen de Buginezen en Mandarezen aan te vallen. Opdracht alle Mindanaose vaartuigen vast te houden tot opheldering is verschaft over de Langerak. Geen Spaanse of andere illegale handelaren in de Molukken gezien. De vorst van Ternate zal voor `7` eerst sinds 1702 een extirpatie laten doen in Semola. De verwachting is dat na de bestraffing van twee Nederlandse Compagnies dienar en, het volk van Weda, Maba en Patani wel weer te bewegen is tot de extirpatie. Per Loenderveen ontvangen 351 realen stofgoud, 240 Ib karet, en 2000 bundels lont, waarde f 14.644. Verminderde goudopbrengst als gevolg van het sterven van veel gravers in het natte seizoen. Als alleen in de droge tijd mag worden gegraven zal de opbrengst toenemen. De vesting op Dodinga door de vorst plechtig aan de Compagnie overgedragen; aanbod ook op Kuala Oessy op zijn kosten voor de Compagnie een stenen versterking te bouwen.</remark>
<pb n="589" tpl="2" vol="09" facs="205_589"/>

<para>Makassar<lb/>
</para>
<remark>Josua van Arrewijne op 13 april gearriveerd. Naar Amboina 150 last rijst en 4000 bossen padi verzonden, waarde f 4917. Huwelijk vorst van Sumbawa met de stiefdochter van de vorst van Goa, ondanks de bezwaren van de Compagnie. Hij heeft 2000 rsd van de Compagnie geleend op belofte van sapanhout te leveren. De Heinkenszand onverrichter zake teruggekeerd van Bima, geen goed hout verkrijgbaar)</remark>
<para>Den slegten uytval der besending, ten versoeke van de Cajelise gesanten na dat land<lb/>
gedaan, om hetzelve onder de bescherming der E. Compagnie te brengen, hetwelk door<lb/>
den tegenstand der Mandaresen niet heeft willen gelucken.<lb/>
</para>
<remark>(Op 7 augustus is de berghopman Nathaniël Steinmetz met de Haften te Batavia aangekomen en met de Windhond doorgezonden. Lading Windhond Bengaalse kleden t.w.v. ƒ 17.925.</remark>
<para>Bandjarmasin<lb/>
</para>
<remark>Van de toegezegde voorkeur voor de Compagnie bij de inkoop van peper is nog niets gekomen, wel is aangekondigd dat 5% in- en uitgaande rechten moeten worden betaald. Sultan Hamid \Jlla is overleden, en is in alle rust opgevolgd door zijn zoon. Goederen t.w.v. ƒ 6389 toegezonden.</remark>
<para>Timor<lb/>
</para>
<remark>De Portugese gouverneur van Lifao heeft te Batavia geklaagd over de Nederlandse resident Visscher. Deze is inmiddels alweer vervangen door Anthony Manis. De muizenen rattenplaag op Roti, Sawu en Solor, die veel graan kostte, is inmiddels beëindigd door de zware regenval. Overgezonden zijn 6 slaven t. w. v. ƒ 519, nog 6 andere ƒ 540, en sandelhoutpitten. Met de Valk nog aangebracht 78 realen goud, 11.730 Ib was, 56 last groene katjangs en 32 slaven en slavinnen, waarde f 15.144.</remark>
<para>Palembang<lb/>
</para>

<remark>Met zes koninklijke vaartuigen is 5954 pikol peper aangebracht; nog 1500 onderweg. Met de Noorderkwartier voor ƒ 193.638 aan waren naar Palembang, en voor ƒ 6178 naar Djambi. Er is 44.500 Ib Bangka-tin in voorraad, en 250 pikol witte peper. De sultan heeft beloofd de pepercultuur krachtig te bevorderen. Hij heeft 3000 Spaanse realen van zijn schuld af gelost. 10 pikol buskruit verkocht.Jan Dernies resident te Djambi. De sloep Nagelwangse, de tandjungpura Goudmijn en de pantjalang Suikermaler derwaarts gezonden met ƒ 10.637 aan goederen. Voor het onderhoud van de pangeran Adipati Tjakranagara nog ƒ 1650 achterstallig. De sultan zal zijn verpande goud- en zilverwerk niet eerder terugkrijgen dan na betaling van 1139 Spaanse realen. Zijn brieven zullen niet worden beantwoord voordat de doorhem toegezegde gezanten zijn aangekomen.</remark>
<pb n="590" tpl="2" vol="09" facs="205_590"/>

<para>SlAM<lb/>
</para>
<remark>Op 31 juli de Jacoba met goederen en koopwaar t.w.v. ƒ 43.208 naar Siam, op 22 augustus de Ter Horst met een lading van ƒ 169.872. De gezindheid van de nieuwe vorst en de nieuwe phra-klang moet nog blijken.</remark>
<para>Japan<lb/>
</para>
<remark>David Drinkman opperhoofd. De Huis Den Eult en de Popkensburg op 7 juni met een lading t.w.v. ƒ 726.192 naar Japan. Hendrik van der Bel overleden. Beroep op de keizer de moeizame handel te vergemakkelijken.</remark>
<para>Malakka<lb/>
</para>
<remark>De Hopvogel en de Duifje aangewezen om in de Straat van Malakka te patrouilleren. De Hogenes met een lading t. w. v. ƒ 71.556 naar Malakka, moet daarna terug naar Batavia. De twee eerstgenoemde schepen bestemd voor Bengalen.</remark>
<para>Sumatra’s Westkust<lb/>
</para>
<remark>De Groet, de Ritthem en de Ridderkerk daarheen; vandaar aangekomen de Hoop. In de rivier van Tapur vier djalurs met 1 last zout en 2400 Ib benzoë gepakt. Voor Baros nog een kleine djalur gepakt, en verkocht voor 99 rsd. De pantjalang Pinksterblom is bij de Moordenaarshoek vergaan. Winst op koopwaar te Padang ƒ 56.508, te Baros, Singkel en Airhadji ƒ 24.833. Lading van de Hoop 1800 taël goud, 250 Ib kamfer, 59.900 Ib benzoë, 22 kannen klapperolie, en de geschenken van de hoofden van Padang en Baros, te weten 13 taël goud en 11 kisten benzoë; totale waarde f 136.058. De Hofwegen, Strijkebolle, Hoop en Loenderveen naar de Westkust met goederen t.w.v. ƒ 280.143 voor Padang en onderhorige kantoren, en f 61.196 voor de Salidase goudmijnen. De essayeur Bollman gaat naar Salida terug. Willem Maurits Bruyninck benoemd tot gezaghebber, hij is tevens belast met het toezicht op de mijnen. Overgezonden zijn met de Hofwegen 25 soldaten, 8 ambachtgezellen en 21 Moren, en met de Strijkebolle 40 Europese en 20 Buginese soldaten, 3 pennisten, 20 matrozen en 4 ambachtslieden.</remark>
<para>Bengalen<lb/>
</para>
<remark>Vandaar teruggekeerd de Wendela, Strijkebolle, Duifje, Hopvogel, Goudriaan en Susanna op 4, 6 en 11 april, 10 mei en 6 augustus. Lading t.w.v. ƒ 1.666.070. Opdracht voor het Ceylonse jacht Adriana de vaart op de Malediven hervatten. 13 schepen voor Bengalen: de Hofwegen, Sleewijk en Slot Aldegonde vertrokken 12 mei met 12 ton zilver voor een reis over Padang en Tuticorin; de Hopvogel en de Duifje via Malakka op 5 en 30 juni; op 31 juli rechtstreeks de Cats, Coxhoorn, Wendela, Goudriaan, Haften en Haaksburg met zilver t. w. v. f 3.665. 180; op 14 augustus de Alsem en Slot Kronenburg met ƒ 852. 725. Op de klacht van patria over de late aankomst van de Bengaalse retouren is besloten het Bengaalse personeel te gelasten zo spoedig mogelijk de aanwezige kleden in twee schepen te laden,)</remark>

<pb n="591" tpl="2" vol="09" facs="205_591"/>
<para>
- mitsgaders met het naspring in de aanstaande maand october nog uyt de Ganges<lb/>
na de hoogte van Sunda’s engte te senden, onder de wimpel van den oudsten schipper,<lb/>
op een der eerste herwaarts comende scheepen; die op de voorsz. hoogte gecomen zijnde,<lb/>
den breeden raad sal moeten beleggen, en daar in kennisse geeven van den staat der<lb/>
voormelte 2 kielen; dewelke daartoe in staat geoordeelt werdende, hunne reysen zullen<lb/>
moeten vervolgen na Cabo de Goede Hoop.<lb/>
</para>
<remark>(Deze bodems zijn extra bewapend. De Alsem, 130 voet lang, voert i.p.v. 22 stukken geschut en 2700 Ib buskruit 26 stukken en 3300 Ib. De Slot Kronenburg, van 110 voet met 14 stukken en 1700 Ib, voert nu 22 stukken en 2200 Ib buskruit. Elk is bemand met 80 zeevarenden en 15 militairen, bij versterf in Bengalen of in Straat Sunda aan te vullen.1 Op 18 juni Jan Albert Sichterman directeur van Bengalen i.p. v. de overleden Rogier Beerenaard.</remark>
<subHead>COROMANDEL</subHead>
<remark>Op 12 mei daar naar toe de Castricum en de Wolphaartsdijk, met o.a. 450 last rijst , waarde totale lading ƒ 501.603. Op 9 juni de Prattenburg met een lading van ƒ 65.490. Op 25 juli vandaar gekomen de Ter Horst met 641 pakken kleden, 9 roggevellen, 100 Ib droge gember, 240 blokken en 6000 vloerstenen van arduin; waarde ƒ 311.745. De gewezen gouverneur Pla kwam over. De prijzen van kleden zijn gestegen. Hoge prijs graan en katoen door de voortdurende droogte. Machilipatnam en Bimlipatam hebben 17602 last nely naar Nagapattinam gezonden, en daar 34.250 mediten2 ingekocht tegen 1100 pardau.</remark>
<para>Ceylon<lb/>
</para>
<remark>Op 26 juli aankomst Duinbeek met 667 balen fijne kaneel, waarde totale lading f 18.470. De gravetten nog steeds gesloten. Op 12 mei zijn de Sleewijk en Slot Kronenburg vertrokken met 8 ton zilver voor Bengalen en 400 last rijst a ƒ 29.376 voor Tuticorin. Deze schepen moeten in Galle arekanoten innemen voor Bengalen. Op 26 juli en 8 augustus derwaarts gezonden de Noordwaddinxveen , Sijbekarspel, Adrichem en de Vis met een lading t.w.v. ƒ 367.089, o.a. contanten. Deze schepen, aangewezen als retourschepen, moeten tegen 20 november gereed zijn. Als de Jonge Willem voldoende koffie uit Mokka aanbrengt kan nog een schip worden gebruikt als extra retourbodem. Op 31 augustus vandaar aangekomen de Papenburg met 650 balen kaneel, vlagdoeken, en touwen, waarde f 30. 158. Geslaagde reis van de Lijdzaamheid naar de Malediven, 2834 kati cauris ingekocht, winst op de reis ƒ 3006.</remark>
<para>Malabar<lb/>
</para>

<remark>Ontvangen met de schepen Jacoba, Windhond en Wapen van Hoorn brieven d.d. 13 februari en 24 april. De vorst van Travancore wil tegen die van Quilon en Kayamkulan optrekken. De radja van Cochin blijft volharden in zijn plannen tegen Tekkumkur. Er is een contract gesloten met Regenade, de veldheer van Cannanur; er zal 25.000 pagode ikeris worden betaald ter voldoening van de schuld van de koopman Sundradas Wistnadas en voor de goederen van de gestrande Borssele. Ondanks de onrust in Malabar is Ceylon voorzien van een pepervoorraad voor twee jaar van 1.931.874 Ib. De loge te Ponnani is voltooid. Nog geen begin met de bouw van een stenen pakhuis te Pesa en het leveren vande afgesproken peper. Op 12 april een vreemd schip in de Modderbaai , waarvan 16 bemanningsleden gevangen zijn genomen)</remark>
<fnote>^1^ *DAS* III, 325, noemt voor Alsem 74 zeevarenden en 15 soldaten, en voor de Slot Kronenburg in totaal 76 man.</fnote>
<fnote>^2^ Medite, maat.</fnote>
<pb n="592" tpl="2" vol="09" facs="205_592"/>

<para>Blijkende ondertusschen bij twee opene briefjes door den capitain in name Pieter<lb/>
van Utphal, ’t zelve dien eygen bodem te weesen, die onder de naam van Ulrica Eleonora<lb/>
in den voorleden jare op Cormandel aangecomen is, en zijnen supercarga met eenig ander<lb/>
volk, contanten, en goederen (die de Engelsen en Fransen weggenomen hebben) tot<lb/>
Porto Novo gelaten heeft, en met zijn retour uyt Bengale deselve weder wilde afhalen,<lb/>
dog daar komende niet eens aan de wal gedoogd is, door een Engelse en een Franse<lb/>
bodem, welks hem op de kust gejaagd en genoodsaekt hadde Gale aan te doen, om<lb/>
drinkwater, hetgeene hem aldaar mede afgeslagen zijnde laastelijk had doen resolveeren<lb/>
de steven na de kust van Mallabaar te wenden, en in gedagte Modderbhay te comen,<lb/>
omdat mits de voormelte stroom geen kans sag, Cochim te winnen, maar nademaal denzelven<lb/>
op voren verhaalde wijze van ’t nodige drinckwater ontset was, ligt dat schip den<lb/>
17e der meermelte maand april ’t anker en quam ten zelven dags in het gezigt der gedagte<lb/>
plaats, voor en al eer onse ministers kennisse hadden gekregen dat het eene Sweedsen<lb/>
bodem was, weshalven se hun vorige ordres aan de overheeden der even gemelte scheepen<lb/>
renoveerden, en haar na het in ’t gesigt gecomen schip deeden zeylen, dog vermits dien<lb/>
vreemdeling haar niet afwagte, maar de facto op hare aannadering terug keerde en uyt<lb/>
het gesigt geraekte.<lb/>
</para>
<remark>(20 juli ontslag commandeur Adriaan Maten. Vervangen door Julius Valentijn Steijn van Gollenesse.</remark>
<para>Surat<lb/>
</para>
<remark>Op 12 en 20 juli aankomst vandaar van de Wapen van Hoorn en 's Heer Arendskerke. Op de Malabarse peper in het eerste schip 603% tekort. De loge is ƒ 40.863 achteruitgegaan , als gevolg van de onlusten. Inkoop goederen traag. Kosten van buitengewone geschenken met ƒ 2778 verkoopsprijs verminderd)</remark>
<para>
Den Engelsen president mr. Henry Lauther met een esquader scheepen dier natie<lb/>
ter rheede van Souratta gekomen was, en na den inlander een groote schrick veroorsaekt<lb/>
te hebben eenige pretensie de Mooren hadde voorgehouden en daar omtrent - satisfac¬<lb/>
tie bekomen.<lb/>
</para>
<remark>(Ahmadabad heeft het meest te lijden van de twisten. Met de Wapen van Hoorn en ’s Heer Arendskerke f 232.160 aan kleden voor Batavia en Ceylon verzonden. Met de Everswaart en de Maria Adriana voor ƒ 236.949 naar Surat verzonden.</remark>
<para>Mokka<lb/>
</para>
<remark>De Iepenrode vertrokken naar Mokka.</remark>
<para>Perzië<lb/>
</para>
<remark>Op 9 en 11 april vandaar aangekomen de Jacoba en de Windhond. Waarde lading f 331.261. De winst in Perzië over 1731 132 ƒ 108.488 hoger dan over 1730/31 . Gerucht dat twee generaals van de regent Thamasp Kulikhan zijn overgelopen naar de onttroonde koning. De Valkenisse en de Noordwijkerhout naar Perzië gezonden.</remark>
<para>Kaap de Goede Hoop<lb/>
</para>

<remark>Met de Hazenburg vandaar aangekomen o.a. 200 last tarwe, 4 last rogge, 6917 Ib ivoor. Met de Maria Adriana, Vis, Haften, Noordwijkerhout en Purmerlust o.a. 192 lasttarwe, 13.825 Ib ivoor. Totale waarde f 40.213. Adriaan van der Graaf, schipper van de verongelukte Blijdorp, naar Batavia gestuurd. De schipper van de Alsem overleden; hij zou worden vervolgd omdat)</remark>
<pb n="593" tpl="2" vol="09" facs="205_593"/>

<para>
- hij zijnen opperstuurman Jan Tilman (dien hij gedeporteerd hadde) tot weynig<lb/>
tijds voor zijn dood agter op de campainje in de boeyen geslooten gehouden, en aan alle<lb/>
injuriën van de lugt bloot gesteld, mitsgaders dus zoude hebben laten sterven, en bovendien<lb/>
het nodige aan de sieken binnen boort onhouden [had].<lb/>
</para>
<remark>(De Delfland op 11 april naar Madagascar, met geld en goederen t.w.v. f 29.637 voor inkoop van slaven.</remark>
<para>Java’s Oostkust<lb/>
</para>
<remark>Op het verzoek van Semarang om 41 schepen heeft men er 24 kunnen zenden. Inmiddels zijn er 13 teruggekeerd met lading t.w.v. f 118.775, benevens 156 last zout t.w.v. f 3328, en hout. Per Langerode 35.000 rsd naar Semarang voor inkoop van 2000 last rijst, 20.000 rsd naar Tegal voor 1000 last tegen 17 rsd de last. Door de droogte is de prijs van rijst te Semarang gestegen tot 29 rsd per last. Geen inkoop voor minder dan 21 rsd mogelijk, daarom afgezien van inkoop te Semarang.</remark>
<para>Cheribon en de Preanger<lb/>
</para>
<remark>Met vijf grote en twee kleine schepen vandaar af gehaald 6 houtvlotten en 15.400 pikol koffie, indigo, katoen, curcuma enz., t.w.v. f 328.250. Naar Cheribon 5000 rsd voorafbetaling van de koffie en de inkoop van 1000 last rijst. Men verwacht een goede oogst na de regen, en denkt dat de cardamonplantages vrucht zullen dragen in het komende jaar.</remark>
<para>Bantam<lb/>
</para>
<remark>De panembahan pangeran Putra, die de Compagnie gunstig gezind was, is op 30 april naar Batavia gevlucht voor de sultan. De Compagnie is verheugd dat de panembahan, die zeer gezien was bij de ,,gemeene man”, niet tot opstand is overgegaan. De sultan is meegedeeld zich gematigd te gedragen jegens zijn familie, als hij de steun van de Compagnie wil behouden. Het contract is geratificeerd en met speciale gecommitteerden overgebracht. De vorst heeft voorgesteld de panembahan te verbannen buiten Java. Er is slechts 2896 bahar peper geleverd. Bericht dat)</remark>
<para>
- door de baatsugt en knevelarijen van den Bantamsen sulthan seven landstreeken<lb/>
op Lampong ijder van 20 a 30 negorijen, beginnende van Sillebaar tot aan Lampong<lb/>
Samanka, sig aan d’Engelsen hebben onderworpen, en aan deselve bereeds een goede<lb/>
quantiteyt peper geleverd, die aldaar bewaard wierd door een zergeant en 20 Boegineese<lb/>
zoldaten.<lb/>
</para>
<remark>(Twijfel of de door de sultan toege zegde verlaging van 21 tot 11% overwicht inderdaad wordt toegepast. De sultan verklaart de trage leverantie door zijn wens alleen rijpe en droge peper te leveren. Hij hoopt over vier jaar meer dan ooit te leveren, uit een aantal op zijn gezag aangelegde tuinen. Proef met indigo overwogen. De opperkoopman Jacob Roman gezaghebber van Bantam met ƒ 80 per maand.</remark>
<para>Batavia<lb/>
</para>

<remark>Joan Paul Schaghen door Heren XVII benoemd tot ordinair Raad van Indië, Herman van Bayen, Herman van Suchtelen, Elias de Haeze en mr. Isaac van Schinne tot extraordinaire Raden. Van Suchtelen en Van Schinne hebben op 23 juli de eed afgelegd, zij komenin rang na Van Bayen. De Haeze is geïnstalleerd op 3 september, hij volgt op Van Suchtelen. Schaghen is de rang verleend boven Pielat. Deze heeft verzocht zijn plaats te mogen behouden tot zijn vertrek naar Nederland. De Witte van Schooten en Pielat is toegestaan met behoud van rang en gage te repatriëren. Michiel Westpalm is op 24 augustus 1734 overleden. Hij leefde in zeer goede vriendschap met de G.-G. en andere Raden. Dirk van Cloon heeft zich op 25 augustus bereid verklaard zijn ontslagaanvrage voorlopig in te trekken tot de Heren XVII in zijn opvolging zullen hebben voorzien. Westpalm was voorgedragen als Van Cloons opvolger. Adriaan Oostwalt verkozen tot directeur-generaal bij meerderheid van stemmen. De aanwezige buitengewone leden was stemrecht verleend. Het oordeel van de Heren XVII gevraagd)</remark>
<pb n="594" tpl="2" vol="09" facs="205_594"/>

<para>
- over de incidenten, dewelke zig bij de voors. begevinge hebben opgedaan, uyt<lb/>
hoofde der sustenue van vier uyt de voorsittende ordinairis Raden, dat deselve alschoon<lb/>
betuygden, dat de verkiesinge hunner persoonen tot het fungeeren van de generale directie<lb/>
Haar Edelens niet onaangenaam zijn zoude, egter niet gehouden waren op, en buyten te<lb/>
staan, maar integendeel begeerden de verkiesinge zelfs bij te woonen, en haare stemme<lb/>
te behouden, sonder nogthans in ’t particulier derselven dienst daartoe aan te bieden,<lb/>
hetgeen bij pluraliteyt van de vier voorsittende leeden verstaan wierd aan de extra-ordinaris<lb/>
Raden niet gepermitteerd te zijn. Op Haar Edelens vrage off in dergelijke occasie,<lb/>
dat er niemand uyt de ordinairs Raden speciaal zijn dienst daartoe begeerde te offereeren,<lb/>
het alsdan hun niet geoorlooft was, zig daartoe aan te bieden, ter saeke door voormelte<lb/>
voorsittende leeden geoordeeld wierd, de extra-ordinaris Raden onverkiesbaar tot het<lb/>
voors. vacante ampt te wesen, waarover de overige leeden sig beswaard bevonden hebben,<lb/>
om sodanige redenen en motiven als bij het voors. besl. in’t breede gerecenseerd werden,<lb/>
en waaraan wij ons ter bekortinge van desen in eerbied zullen gedragen, en soomede ten<lb/>
opsigte van den rang die daarbij is gedefereerd bij meerderheyt van stemmen aan den<lb/>
heer Raad ordinaris Wijbrand Blom, boven den nieuw verkooren heer directeur-generaal<lb/>
Adriaan Oostwalt, dog ’s daags daaraan, door gemelde heer Blom uyt eygen beweginge<lb/>
met toestemminge van de verdere leeden daarvan gedesisteerd, en overgelaten aan gemelte<lb/>
heer Oostwalt, dewelke ingevolge vandien zijn zitplaats genomen heeft in de eerste<lb/>
stoel naast den Gouverneur-Generaal.<lb/>
</para>
<remark>(Een nadere uitleg van Blom, Valckenier en Schaghen over het voorstel van de G.-G. gaat over. Op 25 juli 1734 is Cornelis van Gaasbeek tot Thienhoven, president van de Raad van Justitie, overleden. In juli is aan mr. Gerard Gerlach zitting verleend in de Raad van Indië. De gestorven leden van de Raad van Justitie Joan Blaauwkamer en Joan Rudolph Sappius vervangen door Andreas Franqois Reets, Jacob van Wognum en Christiaan Haak. Mr. Adriaan Bergsma, met de Kerkwijk aangekomen, is als advocaat- fiscaal van Indië in de Raad van Justitie toegelaten. Hij heeft de functie van Van Schinne overgenomen. Josua van Arrewijne, op 28 juni van Bantimurung gekomen, is op 16 juli d.a.v. overleden. De eerste retourzending is bepaald op 10 bodems, het tweede smaldeel zal gecombineerd worden met dat van Ceylon, teneinde)</remark>
<para>
- bij ontmoetinge van vijandelijke kielen in cas van eenige rupture tusschen den<lb/>
Nederlandschen staat en eenige Europeese mogendheden3 daartegen bestand te wesen,<lb/>
ter welker occasie al meteenen verstaan is alle de retourschepen met meerder geschut<lb/>
dan ordinair, en dus een schip van 160 voet, met 38 in steede van 32, een dito van 145<lb/>
met 36 in plaats van 28, en een schip van 130 voeten met 36 voor 22 stucken kanon te<lb/>

<fnote>^3^ Hier wordt waarschijnlijk gedoeld op de Poolse Successieoorlog (1733-1735); de Republiek wist hierin neutraal te blijven.</fnote>
<pb n="595" tpl="2" vol="09" facs="205_595"/>
monteeren, en na die proportie daarnevens met andere scheeps- en oorlogsbehoeften te<lb/>
voorsien, uytgesondert manschap, ter saké wij ons niet in staat bevinden voormelte bodems<lb/>
met meerder koppen te verstercken, dan in anno pass. geschiet zij door schaarsheyt van<lb/>
dien, gelijk dat bij de inleydinge van desen reeds breedvoerig aangetoont is, zoo ten<lb/>
opsigte van de militairen als zeevarende, alsoo de laastgemelte naauwlijks sullen sufficieeren<lb/>
om de thans afgaande retour, en andere in lading leggende scheepen voor Mallabaar,<lb/>
Persia en Mocha, met haar gewoon getal te voorsien gelijk de eerstgenoemde almede niet<lb/>
verder sullen konnen strecken dan ter suppletie dergeenen, die na expiratie van tijd na<lb/>
Nederland verlost zijn, mitsgaders tot matige adsistentie van de meestbehoeftigste buytencomptoiren<lb/>
van India.<lb/>
</para>
<remark>(Commandeur van de eerste retourvloot is De Witte van Schooien. Personalia. Pielat zal met de tweede vloot terugkeren , die in totaal uit 12 bodems zal bestaan. De twee Bengaalse retourschepen moeten zich bij De Witte aansluiten. Ingekocht 16.250 Ib parelmoerschelpen a 4 en 7 rsd per pikol , 6000 Ib als ballast voor de retourschepen. Het aandeel in de koffie voor de Kamers Amsterdam en Zeeland gaat compleet over. 483.251 Ib thee ingekocht tegen lagere prijzen dan de 10.662 Ib van de Ridderkerk. Totaal ingekocht in 1734 629.229 Ib thee van goede kwaliteit. De eis van 800.000 Ib voor 1735 is niet gehaald door de hoge prijs voor de matige soorten. Op 23 augustus is wegens dit prijsverschil van verdere inkoop af ge zien. Het aandeel van de kleine Kamers in de thee en koffie gaat met de tweede bezending. Verdere lading 265.000 Ib kruidnagels , verdeeld als volgt:)</remark>
<para>100. 000 lb voor de Kamer tot Amsterdam, 65.000 lb voor de Kamer tot Zeeland,<lb/>
20.000 lb voor de Kamer tot Delft, 30.000 lb voor de Kamer tot Rotterdam, 20.000 lb<lb/>
voor de Kamer tot Hoorn, en 30.000 lb voor de Kamer tot Enkhuysen.<lb/>
</para>
<remark>(De Witte van Schooten en Pielat is toegestaan twee Japanse comptoiren met lakwerken en porcelein mee te nemen. Ze mogen naast de gewone goederen twee maal zoveel volume meenemen als de 36 canasters toegestaan aan de gerepatrieerde secretaris Godefridus Bogaart in 1733 , mits het alleen lakwerk, porcelein of thee betreft. De weduwe Gaasbeek is de rang en bagage toegestaan die voor de weduwe van een Raad van Indië gewoon is. De zoon van Stephanus Versluys is gratis passage verleend. De vier in maart overgebleven retourschepen hebben ondertussen in Straat Sunda gepatrouilleerd met de Valkenisse en de Herstelling. Voor de tweede bezending zijn aangewezen)</remark>
<para>
- voor Amsterdam Duynbeek en Castricum, voor Zeeland Wickenburg, voor<lb/>
Delft Westerbeek, voor Rotterdam Papenburg, voor Hoorn Kerkwijk, en voor Enkhuysen<lb/>
Schuytwijk.<lb/>
</para>

<remark>(Daarna zullen in februari of maart nog twee schepen volgen met thee of grove doeken. Vanwege de grote vraag naar kruit is een vierde kruitmolen in werking gesteld. Verzoek om kruit uit patria, ,,in dese dangereuse *tijden Op* het verzoek van De Witte van Schooten 2 slaven en 3 slavinnen vrachtvrij mee te mogen nemen is besloten raadsleden het transport van 4 slaven toe te staan. In opdracht van de Staten Generaal zijn de leden van de Colombose krijgsraad uit hun gevangenis overgebracht in militair arrest , met toestemming vrienden te mogen ontvangen. Voor onderhoud is ieder kostgeld en emolumenten overeenkomstig zijn rang gegeven. Twee leden op een borgsom van 5000 rsd vrijgelaten. Door de late aankomst van de Kasteel van Woerden en de Knappenhof is besloten tien schepen vooraf te doen af zeilen. De Nederlandse manufacturen zijn verkocht met 53U% verlies, en barnsteen met 38,ls%. 604.810 rsd aan wissels gekocht, o.a. door Johanna Pelgrom, weduwe van de directeur-generaal Anthony Huysman, 360.000 rsd uit de boedel van Jacobus Sadelijn. Joan</remark>
<pb n="596" tpl="2" vol="09" facs="205_596"/>
<para>Franqois de Witte van Schooten maakt aan zichzelf bij terugkeer 144.000 rsd over.De waarde van de lading van de vier retourschepen bedraagt ƒ 2.533.029, namelijkƒ 77.359 Coromandelse kleden; ƒ 92.793 van Surat; f 109.072 Kirmanse wol; ƒ 1.157.744Bengaalse goederen; en ƒ 1 .096.060 uit Batavia, o.a. thee, koffie, tin, suiker en sapanhout) .Nu volgt het bedragen van ider bodems inlading, als voor Amsterdam:
</para>
<table n="144">
<row n="144" row="1">
<cell n="144" row="1" col="1">per ’t schip Hilgom</cell>
<cell n="144" row="1" col="2">ƒ 621.260, 1
-</cell>
<cell n="144" row="1" col="3"></cell>
</row>
<row n="144" row="2">
<cell n="144" row="2" col="1">„ „ „ Loosdregt</cell>
<cell n="144" row="2" col="2">ƒ 424.830,12,8</cell>
<cell n="144" row="2" col="3"></cell>
</row>
<row n="144" row="3">
<cell n="144" row="3" col="1">„ „ „ Gaasperdam</cell>
<cell n="144" row="3" col="2">ƒ 148.746,18,-</cell>
<cell n="144" row="3" col="3"></cell>
</row>
<row n="144" row="4">
<cell n="144" row="4" col="1">„ „ „ Beekvlied</cell>
<cell n="144" row="4" col="2">ƒ 128.668, 4,8</cell>
<cell n="144" row="4" col="3"></cell>
</row>
<row n="144" row="5">
<cell n="144" row="5" col="1">„ „ „ DePallas Voor Zeeland:</cell>
<cell n="144" row="5" col="2">ƒ 92.465,17 -</cell>
<cell n="144" row="5" col="3">ƒ 1.415.971,13-</cell>
</row>
<row n="144" row="6">
<cell n="144" row="6" col="1">per ’t schip Mijenberg</cell>
<cell n="144" row="6" col="2">ƒ 152.016,12,-</cell>
<cell n="144" row="6" col="3"></cell>
</row>
<row n="144" row="7">
<cell n="144" row="7" col="1">„ „ „ Westkappel</cell>
<cell n="144" row="7" col="2">ƒ 476.407,10,</cell>
<cell n="144" row="7" col="3"></cell>
</row>
<row n="144" row="8">
<cell n="144" row="8" col="1">„ „ „ Vlissingen Voor Hoorn:</cell>
<cell n="144" row="8" col="2">ƒ 111.574, 9 -</cell>
<cell n="144" row="8" col="3">ƒ 739.998,11,-</cell>
</row>
<row n="144" row="9">
<cell n="144" row="9" col="1">per ’t schip Nieustad voor Enchuysen:</cell>
<cell n="144" row="9" col="2"></cell>
<cell n="144" row="9" col="3">ƒ 194.408, 1,8</cell>
</row>
<row n="144" row="10">
<cell n="144" row="10" col="1">per ’t schip Lagepolder</cell>
<cell n="144" row="10" col="2"></cell>
<cell n="144" row="10" col="3">ƒ 182.651, 7-</cell>
</row>
<row n="144" row="11">
<cell n="144" row="11" col="1">Teldalsvoore</cell>
<cell n="144" row="11" col="2"></cell>
<cell n="144" row="11" col="3">ƒ 2.533.029,12,8</cell>
</row>
</table>
</body>
</teiTrim>