<teiTrim>
<header>

<meta key="author" value="Van Imhoff, Crul, Nolthenius, Cluysenaar, Overbeek, Van den Bosch, Mossel, Van Broyel, Verijssel, Theling"/>
<meta key="authorFull" value="Gustaaf Willem van Imhoff, Nicolaas Crul, Daniël Nolthenius, Joannes Mattheus Cluysenaar, Daniël Overbeek, Jacob van den Bosch, Jacob Mossel, Arend van Broyel, Hugo Verijssel, Johan Herman Theling"/>
<meta key="day" value="31"/>
<meta key="month" value="3"/>
<meta key="page" value="475"/>
<meta key="place" value="Batavia"/>
<meta key="rawdate" value="31 maart 1747"/>
<meta key="seq" value="XXI"/>
<meta key="title" value="Van Imhoff, Crul, Nolthenius, Cluysenaar, Overbeek, Van den Bosch, Mossel, Van Broyel, Verijssel, Theling; Batavia, 31 maart 1747"/>
<meta key="year" value="1747"/>
<meta key="pid" value=""/>
<meta key="status" value=""/>

</header>
<body>
<pb n="475" tpl="2" vol="11" facs="232_475"/>
<head>XXI. GUSTAAF WILLEM VAN IMHOFF, NICOLAAS CRUL, DANIËL NOLTHENIUS,<lb/>
JOHANNES MATTHEUS CLUYSENAAR, DANIËL OVERBEEK,<lb/>
JACOB VAN DEN BOSCH, JACOB MOSSEL, AREND VAN BROYEL, HUGO<lb/>
VERIJSSEL en JOHAN HERMAN THELING, BATAVIA 31 maart 1747.<lb/>
</head>
<folio>Kol. Arch. 2552, VOC 2660,fol.1635-1653.</folio>
<remark>(De naschepen Polanen en Bosbeek zijn de brengers van deze missive. Het retour bestond in totaal uit twaalf schepen , de Polanen en Bosbeek niet meegerekend. Batavia weet niet wanneer de vijf laatste retourschepen, nl. de Huis te Rensburg, Getrouwigheid, Standvastigheid, Dishoek en West hoven, van het Prinseneiland, waarde papieren op 25 januari 1747 zijn besteld, in volle zee zijn gekomen. Batavia hoopt dat ze in april de Kaap bereiken, tegen het vertrek van het tweede smaldeel van het retour. De Polanen is bestemd voor Amsterdam, de Bosbeek voor Zeeland)</remark>
<para>- in steede van desselfs eyge kamerschip Ouwerkerk, dat wel daartoe geprojecteerd<lb/>
was, dog so lange weg bleef dat men den eerst maar aan de hand gekomenen<lb/>
bodem de prasferentie heeft moeten geven, en so is het ten naasten bij ook al gelegen<lb/>
met Polanen, hetwelke sodra niet uyt Souratta alhier aanquam op den 25e januarij of<lb/>
men trad al aanstonds tot desselfs aanleg op den 31e daaraanvolgende, uyt bedugting<lb/>
dat het te laat werden soude so men met beyde die scheepen wilde wagten tot op de<lb/>
komste dergeener die men van de Caab tegemoet bleef sien en waaraf ’t zedert onse<lb/>
voorgaande van den 31e december 1746 successive nog g’arriveert zijn de scheepen<lb/>
Maarsseveen, de Batavier en Ouwerkerk van de kamer Amsterdam, Padmos en Westcappel<lb/>
van Zeeland, Bosbeek van Delft en ’t Huys ten Donk van Rotterdam, manqueerende<lb/>
dus aan de equipagie van 36 scheepen op het schrijven deses nog vier van Amsterdam,<lb/>
seven van Zeeland, twee van Hoorn en twee van Enkhuysen.<lb/>
</para>
<remark>(Batavia heeft groot gebrek aan volk. Sinds 31 december 1746 zijn van Batavia en van Java de Kasteel van Woerden, Nieuwvliet, Goidschalxoord, Ketel, Huis te Foreest, Theekop, de brigantijn Susanna Catharina en de pantjalang Triton naar de oostelijke provincies vertrokken, het jacht Geertruida naar Timor, de Vrijheid naar Coromandel en de Nieuwstad naarde Kaap. In Batavia aangekomen zijn de Oosterhout uitPerzië, de Polanen uit Surat, de Sara Jacoba van Ceylon, de Hartenlust en Hof van Delft uit Bengalen, de Huis te Spijk van Sumatras Westkusten de bark Spion uitSiam. Van Ceylon naar Nederland vertrokken zijn de Eendracht op 2 december 1 746, de Diemermeer, Scheijbeek en Duinenburg op 15 januari 1747 en de Lis op 2 februari met een lading t. w. v. f 915.1 83 en van Bengalen de Hercules voor Amsterdam met een lading t.w.v. f 787.838, of liever, na aftrek van wat voorde Kaap bestemd is, f 774.439,)</remark>
<para>
- staande de saken daar alweder tot ons leetweesen thans so sober voor onse<lb/>
maatschappije, hoewel er nu ten minsten over de competiteuren niet te klagen is, dat<lb/>
het wel gevogten scheynt te zullen zijn so Arnesteyn nog volgt met een minder carguasoen<lb/>
en de rest volgestort met peper.<lb/>
</para>
<remark>(Wat de Lekkerland en Hof d’ Uno uit Kanton meenemen is nog niet bekend,)</remark>
<para>
- schoon men daarop al meer dan twee maanden heeft laten kruyssen in het<lb/>
vaarwater dat zij passeeren moeten en door hetwelke reeds drie Engelsche, twee Deenen<lb/>
en een Portugees uyt China komende gepasseert zijn, rapporteerende dat er nog<lb/>

<pb n="476" tpl="2" vol="11" facs="232_476"/>
drie Engelsche en twee Sweeden stonden te volgen, maar geen Fransche scheepen, also<lb/>
de laaste dit jaar niet ten handel aldaar zijn geweest, en dat accordeert ook met het berigt<lb/>
dat men over Malacca reeds ontfangen heeft van onse supercarga’s bij hare brieven<lb/>
van den 25e december en 7e januarij laastleeden, spreekende nog van een sevenden bodem<lb/>
der Engelschen dat een inlands schip is, en van een tweede der Portugeesen die<lb/>
apparent vandaar na Goa stevenen sal, en het derde schip der Sweeden dat de reyse<lb/>
niet zal hebben gekreegen, hoewel dit jaar tegens alle gedagten en bevindingen aan nog<lb/>
laat in october aldaar scheepen gekomen zijn, sal misschien wel weder in eene der rivieren<lb/>
van de vaste custe te overwinteren leggen, soals die natie al meermalen heeft gepractiseert.<lb/>
<lb/>
</para>
<remark>(De kantoren zullen niet apart besproken worden omdat Heren XVII via Ceylon en Bengalen even goed geïnformeerd zijn over de westelijke kantoren als Batavia, tenzij de Ida van Noord-Coromandel, de Sparenrijk van Ceylon of een anderschip mocht arriveren met nieuwe informatie. Op 20 januari is directeur-generaal Pieter Rochus Pasques de Chavonnes overleden. Jacob Mossel is hem voorlopig opgevolgd, in afwachting van de goedkeuring van Heren XVII. Mossel heeft de Bantamse commissie en de geheime commissie naar genoegen volbracht. Waterfiscaal mr. Hantke Gales is geschorst in zijn ambt bij de Raad van Justitie wegens slecht gedrag en andere redenen. Advocaat-fiscaal mr. Cornelis Rooseboom onderzoekt deze zaak en houdt toezicht op het ambt van Gales totdat een beslissing over zijn persoon genomen is. De weeskamer heeft bezwaar gemaakt tegen de order van Heren XVII betreffende obligaties in boedels. Batavia heeft de weeskamer opgedragen in deze gevallen te blijven handelen zoals gebruikelijk was en te wachten op een nadere order, omdat men ook bedenkingen heeft t.a.v. de uitvoerbaarheid van de order. Als Heren XVII niet meer predikanten sturen zullen predikantsplaatsen binnenkort onvervuld blijven,)</remark>
<para>
- dat dubbeld te beklagen is, nu men van de overige uytterlijke middelen reeds<lb/>
so goede beginselen siet dat U Ed. Hoogagtb. hiernevens kunnen werden aangeboden<lb/>
de eerstelingen van den druk des bijbels in de Maleydse en Portugeesche talen, het eerste<lb/>
lopende tot het begin van Exodus, en het laaste, als een apart deeltje afgesloten, behelsende<lb/>
de drie eerste boeken van Moses, welke beyde oplagen thans aan de gang zijnde<lb/>
so wij hopen van tijd tot tijd meer schot sullen maken, werdende van het Maleydse<lb/>
vierduysent en van het Portugeese drieduysent exemplaren gedrukt. Dan also het te<lb/>
vreesen is dat de thans in gebruyk zijnde letter, die in het Portugeesche ook defect is en<lb/>
sowel accenten als eenige vocalen ontbreekt, soals de afdruksels uytwijsen, niet zal<lb/>
kunnen resisteeren voor soveele exemplaren tot het volle afdrucken van de bijbel, so<lb/>
nemen wij de vrijheyt U Ed. Hoogagtb. te versoeken om een nieuw stel Maleydse letters,<lb/>
in dier voegen gesorteerd als dat hetwelke met wijlen den eerw. Werndlij uytgesonden<lb/>
is en waaraf de stempels en gietstucken buyten twijffel nog in Amsterdam te vinden<lb/>
sullen zijn, met eenige groter letters g’augmenteert, also degeene die men thans gebruykt<lb/>
alle van eenerlije grote zijn en ook op hetselfde corpus gegoten ten minsten in<lb/>
lengte eguaal, om nevens dese te kunnen werden gebruykt, invoegen wij ook voor de<lb/>
Portugeesche bijbel sullen nodig hebben een nieuw stel letteren, soals dit jaar ontfangen<lb/>
is, dog naar de trant van de Portugeesche accentuatie geschikt.<lb/>
</para>
<remark>(Men was Heren XVII nog het financiële overzicht van Batavia op 31 augustus 1 746 en van Azië op 31 augustus 1 745 schuldig. De winsten en inkomsten van Batavia zijn gedaald met f 714.965 van ƒ 4.016.897 in 1744/45 naar f 3.301.931 in 1745/46. Dit is toch nog f 333.615 meer dan de lasten, die in 1744/45 f 2.914.629 bedroegen en in 1 745/46 f 2. 968.31 5. De lasten zijn dus gestegen met f 53. 686.)</remark>

<pb n="477" tpl="2" vol="11" facs="232_477"/>
<para>Dit is in dese neeringlose tijden nogal passabel, schoon de bevoordeling van dit<lb/>
hoofdcomptoir in het vorige boekjaar wel op ƒ 1 . 1 02.267, 1 9,9 liep.<lb/>
</para>
<para>En wat den generalen staat van Indiën betreft, so is men ook voor de tweede maal<lb/>
’tsedert soveele jaren onder uit. augustus 1745 de generale lasten te boven gekomen<lb/>
met ƒ303.769,11,3, dat in vergelijking van uit. aug. 1744, wanneer men maar<lb/>
ƒ74.547,13,5 aan overwinst hadde, ook nogal aangenaam is en men mag hopen dat<lb/>
hieromtrent meer progressen sullen kunnen gemaakt werden als den handel van de<lb/>
maatschappije eens regt werd doorgezet en de comptoiren overal ter regter tijd voorsien<lb/>
kunnen werden van de voornaamste articulen van negotie, dat tot hiertoe, door het<lb/>
bekende gebrek aan eenige onder deselve, en vooral ook aan volk en schepen, maar sober<lb/>
omgekomen is, bedragende de restanten onder voormelde datum over geheel Indiën<lb/>
ƒ 1.664.750,17,3 meer als het jaar bevorens, en dus bij het slot deser boeken een<lb/>
important capitaal van ƒ 42. 321.659,1,10]%.<lb/>
</para>
<remark>(Om de scheepvaart ‘ in dese quartieren te beschermen en Chinese jonken te weren uit Bandjarmasin heeft Batavia een klein eskader uitgerust en om de noord laten kruisen. Het hoofdstuk Bandjarmasin zal in de volgende algemene beschrijving weer worden opgenomen. Een gezantschap van de vorst van Kandy, bestemd voor Siam maar ook belast met het overhandigen van een brief en geschenk aan de Hoge Regering, is in Batavia aangekomen en met veel ceremonieel ingehaald. Een kopie van de vertaling en de taxatie vergezellen deze missive. Men kon pas eind januari 1747 beginnen met het aanleggen van een van de naschepen. De naschepen vervoeren ook een partij textiel die de Polanen naar Ceylon had moeten brengen maar waarmee het schip direct naar Batavia is gekomen ‘ want dat dagt ons nodig te zijn om U Ed. Hoogagtb. die retouren nog te doen geworden. De schepen vervoeren retourgoederen t.w.v. ƒ 339.363, te weten de Polanen voor Amsterdam f 166.459 en de Bosbeek voor Zeeland ƒ 1 72.903. In totaal is met de 14 uit Batavia vertrokken schepen voor f 3.395.070 aan retourgoederen verstuurd '. Hoewel men van het tweede Bengaalse retourschip nog niets heeft vernomen en men ook niet weet, hoe groot het retour van de 2 schepen uit China is, schat men het totale retour uit Azië met 23 schepen op 66 ton inclusief de thee op vracht die dit jaar door de hogere inkoopsprijzen al meer dan 9 ton bedroeg. Daarmee overtreft dit retour de vorige drie retouren die 61, 60 en 54 ton bedroegen. Op wisselbrieven wordt f 238.996 overgemaakt. Dit brengt het totaal op f 1.086.943, waarop de Compagnie f 90. 5 78 winst heeft geboekt.)</remark>
<para>De curatooren der Academie de Marine aan ons versoek hebbende gedaan om te<lb/>
mogen hebben en aanstellen tot haren correspondent in Nederland den lector in de navigatie<lb/>
Martinus Martensz., die teffens examinateur der stuurlieden is in den dienst der<lb/>
praesidiale kamer tot Amsterdam, onder eene wedde van ƒ 240,- ’s jaars en de dispositie<lb/>
over een gelijk bedragen om hetselve aan te leggen tot den inkoop van boeken en instrumenten<lb/>
jaarlijx, so hebben wij ten dienste en tot verbetering van ’s Compagnies navigatie<lb/>
in dat versoek gaarne bewilligt en haar daartoe gequalificeert, versoekende dat<lb/>
het U Ed. Hoogagtb. behagen mag gemelde correspondent Martensz. door haere goedgunstige<lb/>
approbatie over dese zijne aanstelling en protectie om die commissie na behoren<lb/>
uyt te voeren hiertoe te animeeren, dat dit queekschool verder voorgaan mag te<lb/>
beantwoorden het oogmerk van desselfs instellinge dat U Ed. Hoogagtb. zig reeds zozeer<lb/>
hebben laten welgevallen.<lb/>
</para>

<remark>(Batavia heeft ingestemd met het verzoek van Van der Kragt en Van den Havik om hun vrouwen over te mogen laten komen. De naschepen zijn vrij in het al dan niet aandoenvan de Kaap. 26 wissels worden overgezonden , o.a. f 13.813 door de burger oud-weesmeester Jan Harris en burger Jan de Ruyter aan Hendrik Vooren in Amsterdam , f 1 1.386 door Jan Harris en de kapitein van de westzijdse burgercompagnie Pieter Donker aan Pieter Bolle in Amsterdam, f 17.471 door de gecommitteerde tot en over de zaken van de inlander Pieter van de Velde en Jan Harris aan de gerepatrieerde gewezen resident van Tegal Laurens Grothe in Amsterdam, ƒ 19.107 door de eerste opperkoopman van het kasteel Jeremias van Riemsdijk en kapitein-ter-zee en onderequipagemeester Jan van Biesen als executeurs in de nalatenschap van kapitein-militair Frederik de Wild aan zijn broer Hendrik de Wild in Utrecht die voogd is over de minderjarige kinderen en erfgenamen van Frederik de Wild, f 24.369 door de burgers Barend Dingemansboom en Ambrosius van derNoll aan Johan en Willem Plevier, schepen en raad te Tholen, ƒ 13.225 door Jan Harris aan enkele personen in Amsterdam, en f 72.000 door de eerste secretaris van de Hoge Regering Petrus Albertus van der Parra en de boekhouder en eerste klerk van weesmeesters Pieter de Mager aan Jan Meyn, heer van Spanbroek, Spierdijk en Zuidermeer, en aan Lambertus Swaan, beiden in Amsterdam. De lading van de naschepen bestaat voor f 132.040 uit textiel en katoenen garen uit Surat, voor f 26.507 uit salpeter uit Bengalen (265.076 Ib in 2000 zakken), voor f 21.708 uit kauris van de Malediven (75.000 Ib in 500 zakken), en voor f 152.453 uit Bataviase goederen, o.a. koffiebonen, peperen porselein op vracht.)</remark>
<pb n="478" tpl="2" vol="11" facs="232_478"/>

<para>P.S. Op het afsenden van desen hebben de particuliere g’interesseerdens in de<lb/>
koop der scheepen, door de commandeur Barnet in het voorjaar 1745 alhier opgebragt,<lb/>
aan ons gepresenteert het nevensleggende request en dies oversending versogt<lb/>
aan U Ed. Hoogagtb., als aan deselve gedediceert zijnde, hetwelke haar is toegestaan.<lb/>
</para>
<para>Den 6e april 1747.<lb/>
</para>
</body>
</teiTrim>