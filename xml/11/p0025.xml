<teiTrim>
<header>

<meta key="page" value="25"/>
<meta key="title" value="Van Imhoff, Pasques de Chavonnes, Crul, Nolthenius, Van Aerden, Lakeman; Batavia, 5 november 1743"/>
<meta key="rawdate" value="5 november 1743"/>
<meta key="seq" value="IV"/>
<meta key="year" value="1743"/>
<meta key="month" value="11"/>
<meta key="day" value="5"/>
<meta key="author" value="Van Imhoff, Pasques de Chavonnes, Crul, Nolthenius, Van Aerden, Lakeman"/>
<meta key="pid" value=""/>
<meta key="place" value="Batavia"/>
<meta key="status" value="geheim"/>
<meta key="authorFull" value="Gustaaf Willem van Imhoff, Pieter Rochus Pasques de Chavonnes, Nicolaas Crul, Daniël Nolthenius, Maurits van Aerden, Jacob Lakeman"/>

</header>
<body>
<pb n="25" tpl="2" vol="11" facs="232_025"/>
<head>IV. GUSTAAF WILLEM VAN IMHOFF, PIETER ROCHUS PASQUES DE CHAVONNES,<lb/>
NICOLAAS CRUL, DANIËL NOLTHENIUS, MAURITS VAN AERDEN<lb/>
en JACOB LAKEMAN, BATAVIA 5 november 1743, geheim.<lb/>
</head>
<folio>Kol. Arch. 2482, VOC 2590,fol.548-554.</folio>
<remark>(De opdracht van Heren XVII per brief van 9 maart 1 743 een lijst van personen die betrokken zijn geweest bij de particuliere handel op Europa met schepen van de Compagnie door de fiscaal op te laten stellen , heeft Batavia in verlegenheid gebracht. Aanleiding was het verongelukken van de Ananas. Uit particuliere brieven van dit schip bleek het bijzonder grote aandeel van de particuliere handel op de retourschepen die in het najaar van 1741 en het voorjaar van 1 742 uit Batavia vertrokken waren. De opdracht heeft verlegenheid veroorzaakt ,)</remark>
<para>
- eensdeels om der swarigheitshalven, die daarinne voor de tegenwoordige<lb/>
tijdsomstandigheit opgesloten legt, en ten anderen om het nadeel dat dezelve voor het<lb/>
vervolg geven kan.<lb/>
</para>
<remark>(Er is zeker geen sprake van het voorstander zijn van overtreding van de gestelde regels of van het verontschuldigen van diegenen die het al lange tijd te bont hebben gemaakt. Het is te betreuren dat er buitensporigheden zijn geweest bij het laden en overladen van schepen met particuliere goederen wat aanleiding tot ongelukken op zee kan hebben gegeven. De excessen zijn een gevolg van de)</remark>
<para>
- gebreckige methode in het transport der goederen na Europa gehouden, en<lb/>
de permissie aan particuliere gegeven, om daarinne voor zeker gedeelte nevens de<lb/>
Compagnie te participeeren, buyten de ontstentenisse van eenige andere wettige wegen<lb/>
om zig van de thee, dat het voornaamste articul is, te ontdoen.<lb/>
</para>

<remark>(Inmiddels zijn de oorzaken van de excessen weggenomen , en wel door de ‘ coloniers een uytweg met haar goed, en de varende lieden een bestaan aan te wijzen, wat Batavia in staat stelt de nieuwe regels uit te voeren en ongeregeldheden te voorkomen. Dit had de hoop gevestigd dat Heren X VII het onderzoek naar de betrokkenen bij de particuliere handel zouden hebben laten rusten. Velen zullen zich van geen kwaad bewust zijn geweest en het was onmogelijk voor de Compagnie om particuliere handel uit te sluiten. Men is verheugd dat Heren X VII de papieren naar Batavia opsturen om onderzocht te worden. Het betekent echter niet dat men zich niet langer in verlegenheid gebracht voelt. De opschudding en neerslachtigheid brengen het bedenken en invoeren van middelen tot herstel van Batavia , dat \ het fundament is van het geheele gebouw der Nederlandse mogentheit in Indiën, in gevaar. Het effect dat reeds ingevoerde maatregelen juist begonnen te sorteren, wordt tenietgedaan. Het door Heren XVII goedgekeurde project om van Batavia een vrijhandelsplaats en het centrum van de handel in Indië te maken, wordt in gevaar gebracht. Men pleit niet voor het straffeloos laten passeren van allerlei ongeregeldheden. Echter ; het strak vasthouden aan de wetten zou op het moment meer kwaad dan goed doen. Ook voor de toekomst is het van groot belang de zekerheid te hebben dat niet onverwachts uit Nederland opdrachten kunnen komen die alle moeite en werk tenietdoen. De vrijmoedigheid waarmee de kwestie wordt voorgelegd moet gezien worden als bewijs van het trouw behartigen van de belangen van de Compagnie. Er is geen sprake van ' protectie van ongeregeltheden, en er mag geen twijfel over bestaan dat men altijd de orders van Heren XVII zal gehoorzamen. Zodra de pa-pieren ontvangen zijn , vermoedelijk met de paasvloot , zal de opdracht uitgevoerd worden. Men zal daarbij omzichtig te werk gaan teneinde de Compagnie geen schade te berokkenen , en wacht het antwoord op dit bezwaarschrift , dat aan de Zaamslag wordt meegegeven , af)</remark>
<pb n="26" tpl="2" vol="11" facs="232_026"/>
</body>
</teiTrim>