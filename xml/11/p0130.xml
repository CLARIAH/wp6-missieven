<teiTrim>
<header>

<meta key="page" value="130"/>
<meta key="title" value="Van Imhoff, Pasques de Chavonnes, Crul, Nolthenius, Van Aerden, Lakeman, Cluysenaar, Overbeek, Van den Bosch, Schuylenburg, Mossel; Batavia, 3 november 1744"/>
<meta key="rawdate" value="3 november 1744"/>
<meta key="seq" value="VIII"/>
<meta key="year" value="1744"/>
<meta key="month" value="11"/>
<meta key="day" value="3"/>
<meta key="author" value="Van Imhoff, Pasques de Chavonnes, Crul, Nolthenius, Van Aerden, Lakeman, Cluysenaar, Overbeek, Van den Bosch, Schuylenburg, Mossel"/>
<meta key="pid" value=""/>
<meta key="place" value="Batavia"/>
<meta key="status" value=""/>
<meta key="authorFull" value="Gustaaf Willem van Imhoff, Pieter Rochus Pasques de Chavonnes, Nicolaas Crul, Daniël Nolthenius, Maurits van Aerden, Jacob Lakeman, Joannes Mattheus Cluysenaar, Daniël Overbeek, Jacob van den Bosch, Gijsbertus Schuylenburg, Jacob Mossel"/>

</header>
<body>
<pb n="130" tpl="2" vol="11" facs="232_130"/>
<head>VIII. GUSTAAF WILLEM VAN IMHOFF, PIETER ROCHUS PASQUES DE<lb/>
CHAVONNES, NICOLAAS CRUL, DANIËL NOLTHENIUS, MAURITS VAN<lb/>
AERDEN, JACOB LAKEMAN, JOHANNES MATTHEUS CLUYSENAAR, DANIËL<lb/>
OVERBEEK, JACOB VAN DEN BOSCH, GIJSBERTUS SCHUYLENBURG<lb/>
en JACOB MOSSEL, BATAVIA 3 november 1744.<lb/>
</head>
<folio>Kol. Arch. 2504, VOC 2612,fol.193-200.</folio>
<remark>(De vloot van negen retourschepen is vertrokken onder leiding van Jan Albert Sichterman, die op 30 oktober met de Woitkensdorp Straat Sunda heeft bereikt. De andere schepen waren al eerder naar het Prinseneiland gevaren. De Akerendam en Ouwerkerk , die bij de vijf vooraf vertrokken theeschepen horen , vertrekken nu pas. De Akerendam zal doorvaren als adviesschip. De Ouwerkerk voegt zich aan de Kaap bij de vijf schepen. In mei kunnen deze zes schepen Nederland bereiken. Enkele Europese schepen hebben het gerucht verspreid over Bengalen dat de Marathas in april 1 744 de Nederlandse en Franse loges met een groot leger hebben bestookt en het personeel hebben gedwongen naar de Engelse vestiging te vluchten. Vooraf zouden Patna en Kasimbazar al veroverd zijn. Batavia hecht weinig geloof aan het gerucht omdat het personeel in Bengalen Batavia allang op de hoogte zou hebben gebracht als er iets aan de hand was. Verder acht Batavia het onwaarschijnlijk dat de twee loges tegelijk zijn aangevallen en dat er geen overwinning van het moorse leger aan vooraf is gegaan. Ook al is het gerucht niet waar, het voorspelt niet veel goeds voor het verkrijgen van textiel en het sturen van de retourgoederen naar Nederland. Ziekentrooster Hendrik Hiller vraagt toestemming zijn vrouw en dochter over te mogen laten komen. Enkele repatriërende soldaten van Java gaan met de Ouwerkerk naar Nederland. Hun afgesloten soldij rekeningen volgen met de Hoop , evenals de rest van de tot die groep horende soldaten. Men heeft zeer veel moeite door de verwarde oorlog op Java de soldijboeken af te ronden. Men is nog bezig met de boeken van 1 742/43 en vreest dat sommigen enkele jaren op uitbetaling moeten wachten. Er worden acht wissels overgezonden t.w.v. ƒ 45.472, waardoor Batavia weer wat geld in kas heeft gekregen. Zo stuurt Daniël Nolthenius Nicolaas Paradijs, koopman te Amsterdam, een wissel van f 18.875.)</remark>
</body>
</teiTrim>