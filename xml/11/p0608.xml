<teiTrim>
<header>

<meta key="author" value="Van Imhoff, Cluysenaar, Overbeek, Van den Bosch, Van Broyel, Verijssel"/>
<meta key="authorFull" value="Gustaaf Willem van Imhoff, Joannes Mattheus Cluysenaar, Daniël Overbeek, Jacob van den Bosch, Arend van Broyel, Hugo Verijssel"/>
<meta key="day" value="30"/>
<meta key="month" value="3"/>
<meta key="page" value="608"/>
<meta key="place" value="Batavia"/>
<meta key="rawdate" value="30 maart 1748"/>
<meta key="seq" value="XXVIII"/>
<meta key="title" value="Van Imhoff, Cluysenaar, Overbeek, Van den Bosch, Van Broyel, Verijssel; Batavia, 30 maart 1748"/>
<meta key="year" value="1748"/>
<meta key="pid" value=""/>
<meta key="status" value=""/>

</header>
<body>
<pb n="608" tpl="2" vol="11" facs="232_608"/>
<head>XXVIII. GUSTAAF WILLEM VAN IMHOFF, JOHANNES MATTHEUS CLUYSENAAR,<lb/>
DANIËL OVERBEEK, JACOB VAN DEN BOSCH, AREND VAN<lb/>
BROYEL en HUGO VERIJSSEL, BATAVIA 30 maart 1748.<lb/>
</head>
<folio>Kol. Arch. 2578, VOC 2686,fol.1 1 73-1206.</folio>
<remark>(Het is niet gelukt de Batavier ; de brenger van deze missive, eind februari te laten vertrekken. De westenwind bleef tot ver in maart waaien, verhinderde het werk op de rede en zorgde ervoor dat de brenger van de missive van 23 januari,)</remark>
<para>
- het laaste uyt de twaalf van hier direct vertrokkene retourschepen, ’t Huys<lb/>
ten Duyne, al vrij lang nog tusschen Bantam en deese plaatse opgehouden is; egter gist<lb/>
men dat hij nog voor ultimo februarij sal sijn in see geraakt, en soo denken wij dat hij<lb/>
niet veel later aan de Caab sal opdagen als de scheepen Akerendam, Gustaaf Willem,<lb/>
het Pasgeld, Zuyderburg en Overnes, waarvan de eerste al vroeg in die maand, de derde<lb/>
weynig dagen na haar, en de twee laaste omtrent het eynde van deselve uyt China door<lb/>
Sunda’s Engte gepasseert en na de Caab voortgestevent zijn, alle in goede constitutie,<lb/>
om dus met die bodems gecombineert vandaar voort te zeylen na Europa.<lb/>
Amboina<lb/>
</para>
<remark>(Daarheen vertrokken zijn de Knappenhof via Surabaja met 280 last rijst en de Maarsseveen rechtstreeks met een lading t. w.v. f 238.102 en met de nieuwe gouverneur, mr. Cornelis Rooseboom, aan boord. De Maarsseveen kon door de westenwind pas op 4 maart de rede van Batavia verlaten.</remark>
<para>Banda<lb/>
</para>
<remark>Op 9 februari is de Ouwerkerk daarheen vertrokken met een lading t.w.v. f 74.663. De Nieuwerkerk en Huis te Foreest zijn met goederen t.w.v. f 22.384 en 500 last rijst via Surabaja naar Banda gestuurd. Geen van de Oosterkwartieren heeft soldaten gekregen omdat het garnizoen van Batavia zwaar onderbezet is. In februari is Batavia er nauwelijks in geslaagd om zelfs met behulp van meer dan 400 inlanders de posten te bemannen en de wachten af te lossen. Men heeft de Oosterkwartieren alleen kunnen versterken met zeevarenden,)</remark>
<para>
- te weten jongens, of liever kinderen voor jongens en hooplopers met de<lb/>
schepen successive uytgekomen, en van deselve soolang op ’t eyland Edam geplaats als<lb/>
op de scheepen maar in de weg sijnde, waarvan insonderheyd<lb/>
Ternate<lb/>
</para>
<para>
een goed aandeel heeft bekomen met het schip de Leeuwerk, die op den 20e febr.<lb/>
met den opperkoopman Van Glan, ten vervange van den hoofdadministrateur Hazebroek,<lb/>
gedestineerd derwaards vertrocken is met een aansienelijk carguasoen van wel<lb/>
/ 25 5.296,5,8, dat al wat groot is voor dien bodem, dog daar is geen mogelijkheyd geweest<lb/>
om dit gouvernement nog een minder scheepje daarbenevens toe te voegen,<lb/>
sooals anders ter bekruysinge in de Moluckos vooral thans wel nodig hadde geweest<lb/>
door gebrek aan vaartuygen en nog meer aan volk om die te bemannen.<lb/>

<pb n="609" tpl="2" vol="11" facs="232_609"/>
Makassar<lb/>
</para>
<remark>(De Horssen is op *15* maart daarheen vertrokken met een lading t. `w. v. ƒ` *139.780.* `Timor` Timor heeft versterking gekregen,)</remark>
<para>
- want men heeft met het nieuwe opperhoofd, den coopman Van der Burg,<lb/>
een officier met 30 militairen derwaards gesonden per de scheepjes de Galathea en de<lb/>
Geertruyda, ter saké dat postje door het omkomen van parthij volk in de massacre van<lb/>
het gewesene hoofd Meulenbeek eenige recruteering niet konde ontbeeren.<lb/>
</para>
<remark>(De versterking is niet bedoeld om door geweld de onrust te vergroten maar om het nieuwe opperhoofd meer gezag te geven en om in staat te zijn de ware toedracht van het bloedbad te achterhalen. Batavia vermoedt dat een slechte behandeling van de inlanders de reden is geweest voorde uitbarsting. Aan de twee schepen is een lading t.w.v. ƒ *18.187* meegegeven, voornamelijk bestaande uit benodigdheden omdat er nog veel koopwaar in voorraad was.</remark>
<para>Palembang<lb/>
</para>
<remark>Palembang heeft op *30* oktober de Anna naar Batavia gestuurd met *f 121.479* aan peper, tin en drakebloed. Het schip is nog niet aangekomen omdat de vroeg doorgebroken westenwind het te laag deed vervallen en dwong te Cheribon te overwinteren. De lasten bedroegen in *1 746/47* ƒ *22.505,* de verliezen *f 204.* Er is geen winst gemaakt. Het tekort bedroeg dus *f 22. 710,* ofwel *f 237* minder dan in *1 745/46* toen de lasten *f 21.195* en de verliezen *f 1 752* bedroegen.</remark>
<para>Djambi<lb/>
</para>
<remark>Met de Anna is via Palembang *150* pikol peper en *53J2* taël stofgoud naar Batavia gestuurd. De afgetreden resident, Cornelis Godofridusde Virieu, is gearriveerd. De vorst heeft gevraagd de prijs voor de peper te verhogen. Resident Job Plevier vindt dit verzoek veel vreemder dan het Batavia in eerste instantie lijkt.)</remark>
<para>SlAM<lb/>
</para>
<para>
Uyt Siam is het schip ’s Heeren Arendskerke met de onverrigtersaken terugkerende<lb/>
dog met goede belofte door het hoff gepayde Candiase sendelingen om 700.000<lb/>
lb. sappanhoud nevens eenige andere goederen tot lading, te samen ten bedragen van<lb/>
ƒ35.365,16,- al op den 28e december 1747 gedepecheert, dog tot nog toe niet opgedaagd,<lb/>
onaangesien den sooveel later vandaar vertrokkenen bodem Papenburg, die<lb/>
den 22e februarij reeds dese rheede bestevend heeft, denselven op weg heeft ingehaald<lb/>
en getragt hem te doen volgen. Dog het quade stel officiers aan dien bodem door gebrek<lb/>
aan beter gelijk meer andere heeft moeten toevertrouwt of liever gehasardeert werden,<lb/>
scheynd sulx niet te hebben kunnen goedvinden, en niet tevreden met op de heenreyse<lb/>
te hebben gedwaald door de Duysend eylanden en langs de vaste custe van Indiën, sonder<lb/>
Siam bijna te kunnen vinden, schoon den schipper ten tweede of derden male die<lb/>
reyse doet, veel liever te hebben willen verkiesen om het gevaar te loopen of het teregtkomen<lb/>
zal of niet, waarvan men het beste hopen wil; hebbende inmiddens de Ketel<lb/>
aangebragt 800.077 lb. sappanhout en een partijtje van 669^ realen goud op de heenreyse<lb/>
ingeruylt, mitsgaders 49.484 lb. thin en eenige andere articulen te samen monterende<lb/>
ƒ88.042,4,8, dus den commissiant Fek wederom na tijdsgelegentheyd redelijk<lb/>
wel heeft gereüsseert, en soo men daaronder ook rekenen mag de overkomste nu weder<lb/>

<pb n="610" tpl="2" vol="11" facs="232_610"/>
voor de eerste maal in eenige jaaren van eenige caloangers of dienaren van den koning<lb/>
tot den inkoop van eenige paarden afgesonden, so scheynd de dispositie van het hoff<lb/>
na mate van de gesteldheyd van dat land nogal redelijk te sijn.<lb/>
Japan<lb/>
</para>
<remark>(De proef om thee uit Japan te vragen heeft een partij thee bing van 30.000 Ib opgeleverd. Batavia heeft het verzoek van de eigenaren om deze thee met de naschepen naar Nederland te mogen sturen ingewilligd tegen betaling van het voor Chinese thee gebruikelijke vrachtgeld. De Batavier heeft deze thee aan boord. Batavia vraagt Heren XVII om hun mening over dit produkt. Men denkt dat er meer te verkrijgen is en dat er animo onder de kooplieden is)</remark>
<para>
- om deselve vandaar jaarlijx in groter quantiteyt te laten komen ter versen-<lb/>
ding op vragt, dat de Compagnie al ruym soo wel soude komen als den inkoop in China,<lb/>
dewijl men dog niet weet waaraan men het procedido van de in Japan verkogt werdende<lb/>
carguasoenen die nu van jaar tot jaar staan te accresseeren met voordeel weder<lb/>
aanleggen zal, de coubangs verlies gevende en van het koper niet genoeg te krijgen zijnde.<lb/>
<lb/>
China<lb/>
</para>
<para>China heeft bijna sijn contingent van 25.000 picols met de voorwaards vermelde<lb/>
vijf retourschepen voldaan, dog niet compleet, door een onbegrijpelijk verschil in de<lb/>
ruymte van het eene schip of het andere, schoon gelijk van charter, dat voornamentlijk<lb/>
heeft uytgeblonken omtrend den bodem Gustaaf Willem die meer dan vierhonderd picols<lb/>
thee meer ingenomen heeft als Suyderburg of Overnes.<lb/>
</para>
<remark>(Als de proef met de Gustaaf Willem slaagt , betekent dit een groter ruim zonder extra kosten, wat de Compagnie goed van pas komt. Het retour voor de Compagnie met deze schepen bedraagt ƒ 1.503.554, de thee op vracht voor particulieren ruim 10 ton inkoopsprijs. Over de handel in China is niets te melden zolang de Rijnhuizen niet is teruggekeerd met de directeur en de supercarga's.</remark>
<para>Malakka<lb/>
</para>
<remark>De Langewijk is op 11 december vandaar vertrokken naar Bengalen en vervolgens naar Surat. De Westkapelle uit Japan is op 28 december naar Coromandel voortgevaren. De Hagedis is naar Malakka geweest om het garnizoen af te lossen en heeft een lading t.w.v. ƒ 3138 in Batavia aangebracht. De lasten bedroegen in 1746/47 ƒ 118.785, de winsten ƒ 1 08. 762, d. w.z een nadelig verschil van ƒ 10. 022. De lasten zijn gedaald met ƒ 11.277, de winsten met ƒ 13.932. De winsten zullen de lasten gaan overtreffen als de handel wordt bevorderd door de komst van goede kooplieden en als smokkelhandel wordt geweerd,)</remark>
<para>
- of vanselfs afneemt door soo onsagte exempelen als onlangs aldaar weder<lb/>
gesteld zijn door den inlander aan sekere befaamden Engelschen traffiquant in die<lb/>
quartieren in name Munro, die na lang negotieeren eyndelijk zijne openstaande rekeninge<lb/>
met den koning van Johoor heeft gesaldeert ten kosten van sijn leven en dat van<lb/>
sijne schepelingen met verlies van schip en goed, als hebbende den inlander hetselve<lb/>
afgelopen, en dat lot valt sooveele van die soort te beurt, dat men vertrouwen mag zij zig<lb/>
wel wat daaraan zullen spiegelen en van die vaarwaters gedeterreert werden, op dewelke<lb/>
zij anders alles vervullen met Chormandelsche en Bengaalsche coopmanschappen<lb/>

<pb n="611" tpl="2" vol="11" facs="232_611"/>
die zij op credit uytsoetelen of verruylen tegens de producten van (iet land, en soo gaat<lb/>
het ook met het uytventen der slegte soorten van amphioen.<lb/>
Sumatra’s Westkust<lb/>
</para>
<remark>(De Sijbekarspel is op 14 maart vandaar teruggekeerd met een lading t. w. `v ƒ` 65. 902 , voornamelijk goud, en met de gewezen commandeur, Christiaan Willem van der Felts. De winsten zijn in 1 746/4 7 gedaald met f 10.455 tot f 70.41 5, de lasten gestegen met f 4091 tot ƒ 103.615, wat een tekort geeft van ƒ 33.200. Dit is hoofdzakelijk veroorzaakt door de voortwoekerende kinderziekte die de bovenlanders belet heeft te komen. De afzet heeft hierdoor gestagneerd terwijl de pakhuizen goed gevuld zijn. Batavia hoopt dat de handel weer op gang komt zodat het de moeite waard is met particuliere handel door te gaan ‘ ten kosten van jaarlijxe bezendingen en recruteringen.</remark>
<para>Bengalen<lb/>
</para>
<remark>De Huis te Spijk is vandaar teruggekeerd met een lading t. w. v. f 619.334. Waarschijnlijk heeft Bengalen vier retourschepen gestuurd.</remark>
<subHead>CORO MANDEL</subHead>
<remark>Het boekjaar 1 746/47 wordt waarschijnlijk niet met winst afgesloten omdat de afzet van specerijen er niet meer zo groot is als voor de reductie van de munten.)</remark>
<para>Egter dewijl de Compagnie dit met meer voordeel wedervind op andere comptoiren<lb/>
en het kopere Japans Chormandel althoos kragtig ter verkrijging van contanten<lb/>
tot den insaam der rethouren stijven kan als men maar rijkelijk daarvan werd voorsien,<lb/>
soo denken wij dat dit geen wesentlijke detereoratie maar veeleer het tegendeel is.<lb/>
</para>
<remark>(De inkoop van textiel loopt redelijk goed.</remark>
<para>Ceylon<lb/>
</para>
<remark>In 1 746/47 zijn voor het eerst sinds jaren de winsten hoger geweest dan de lasten. Hoewel men dit vooral moet toeschrijven aan het verpachten van de parelbanken van Arippu en Tuticorin, die in 1 748 zijn verpacht voor 246. 000 rsd, vertrouwt Batavia erop dat het gouvernement zich nu zelf kan onderhouden, ‘ bijaldien extraordinaire toevallen van buyten of van binnen niet extraordinair ongevallen en kosten veroirsaken. Vandaar vertrokken zijn de retourschepen Krabbendijke, Kerkwijk, Sparenrijk en Woitkensdorp met een lading t. w. v. ƒ 840.31 7. Het jacht Adriana is vandaar in Batavia aangekomen met een lading t. w. v. ƒ 92.677, inclusief de aanrekening van dit jacht.</remark>
<para>Malabar<lb/>
</para>
<remark>Het bestuur heeft om enkele duizenden soldaten gevraagd De vorst van Travancore probeert zijn macht zoveel mogelijk uit te breiden.</remark>
<para>Mokka<lb/>
</para>

<remark>De Beukestijn was volgens de brief van de supercarga’s Van Nimweegen en Van Jongstal van 30 november 1747 op dat moment gereed om van Cochin naar Mokka te stevenen. Batavia hoopt dat dit goed is afgelopen omdat het gerucht ging dat de Franse kapers Apollo en A nglesea, die de zee bij Cochin lange tijd onveilig hadden gemaakt, de steven naar de Rode Zee hadden gewend Men beseft dat op dergelijke verhalen weinig staat te maken is.Met verwondering heeft Batavia in de brief van gouverneur Swellengrebel en de raad d.d. 9 december gelezen dat men van plan was het vroege schip Diemen aan te houden tot de geheime orders over de retourschepen waren aangekomen terwijl Batavia het bestuur had opgedragen het schip zo snel mogelijk naar Europa te sturen. De Hoge Regering kan niet bedenken welke bezwaren de Kaap kon hebben tegen het sturen van zo 'n goed schip als de Diemen met een geringe lading koffie en thee , terwijl men in november de Arnestijn, een schip van het oude charter en in twijfelachtige staat , beladen met Bengaalse produkten die vijf- of zesmaal zoveel waard waren als die van de Diemen , rustig heeft laten vertrekken. De Arnestijn zou veel beter met de vloot hebben kunnen meezeilen omdat het in februari , met grote kans op zwaar weer, het Kanaal zou bereiken. Het schip had al zo gesukkeld dat het tweede gedeelte van de reis weinig goeds beloofde als deze onder leiding van dezelfde officieren alleen moest geschieden. Batavia vraagt Heren XVII dergelijke beslissingen van de Kaap die tegen die van de Hoge Regering ingaan, te verbieden en te gelasten zo 'n vroeg schip zo snel mogelijk verder te laten varen. Batavia zal ervoor zorgen dat er niet te veel risico genomen zal worden. Hoe onzekerder de tijden, hoe belangrijker het is dat Heren XVII op de hoogte blijven van de toestand in Azië. Om te voorkomen dat een schip te lang aangehouden wordt aan de Kaap, kan Batavia een schip opdragen de Kaap voorbij te varen en op Sint Helena te verversen, zoals men zal doen met de opvolger van de Diemen.</remark>
<pb n="612" tpl="2" vol="11" facs="232_612"/>

<para>Batavia<lb/>
</para>
<remark>Batavia moet helaas meedelen dat)</remark>
<para>
- buyten het reeds aan U Ed. Hoogagtb. bekend gemaakte verongelukken van<lb/>
Oud Berkenrode in Sunda’s Engte ook nog in het so bekende Javase vaarwater op den<lb/>
klaren dag verzeylt is geworden op een rif, dat drie mijl buyten de wal, dog, so men nu<lb/>
voorgeeft, niet exact genoeg in de kaart legt, het schip ’t Casteel van Woerden, van Samarang<lb/>
herwaards terugkeerende met 250 lasten rijs en 288.142 1b. zuyker, waarvan<lb/>
niets ter waereld geburgen is dan allen het volk, dewijl met volle zeylen daarop was gelopen<lb/>
tegens de middag dat de zeewinden doorgaans het friste doorkoelen en dus so<lb/>
schielijk aan stukken gestoten is dat men maar even het volk heeft kunnen bergen en als<lb/>
bij geluk, doordien sig daaromtrent nog bevond het schip Nieuwstad, maar uyt het wrak<lb/>
van Oud Berkenrode heeft men nog bijna de geheele lading gelost gekregen, waarvan<lb/>
buyten de zuyker en klijnigheden weynig vermist of bedurven is.<lb/>
</para>
<remark>(Als deze ongelukken worden gevoegd bij wat vaker is gezegd)</remark>
<para>
- nopens diverse desordres van die natuur en bij het verzeylen van Reygers-<lb/>
daal aan de Caab nog onlangs weder gebleken is, om niet te spreken van een meenigte<lb/>
andere verzeylde scheepen van den vorigen tijdt, dan kunnen wij ons niet onthouden<lb/>
nogmaals aen U Ed. Hoogagtb. te vertonen de slegte calibre der meeste harer zeevarende<lb/>
officieren, te weynig in getal en te slegt in zoort om daaraan sulke dierbare panden te<lb/>
hazardeeren.<lb/>
</para>

<remark>(Daar komt nog bij de slechte kwaliteit van de belangrijkste scheepsbenodigdheden. Op het gebied van de scheepvaart is niet meer hersteld dan ‘ het maaksel' van de schepen. Batavia kan de Compagnie niet verder helpen. Men is immers gedwongen slechte bemanningen, officieren en scheepsbenodigdheden te gebruiken omdat men geen andere heeft of in Azië kan verkrijgen. Op 19 maart is oud-gouverneur-generaal Johannes Thedens overleden. Directeur-generaal Jacob Mossel is op 4 maart vertrokken naar Semarang voorprivézaken. Hij wordt binnen 1 4 dagen terugverwacht. Mr. Johannes Verklokke is ordinaris lidvan de Raad van Justitie geworden Lp.v. de overleden mr. Wesselius Woldering. Advocaat mr. Albertus Waals heeft daarop de plaats van extraordinaris lid ingenomen. Hij was als advocaat daartoe verkiesbaar, gereformeerd en bekwaam. Deze kwaliteiten hebben Batavia doen besluiten hem als jongste lid tevens de waarneming van de fiscaliteit op te dragen tot de komst van mr. Jacob Hasebroek uit Ternate. Het oudste lid, mr. Theodorus Revenhorst, aan wie de waarneming was opgedragen, wilde hiervan namelijk ontheven worden. Batavia hoopt met de benoeming van Albertus Waals)</remark>
<pb n="613" tpl="2" vol="11" facs="232_613"/>

<para>
- de justitie te hebben dienst gedaan, alschoon ook niet in alle opsigten in des-<lb/>
selfs persoon werden gevonden alle de requisiten die in sodanigen justitier werden vereyscht.<lb/>
<lb/>
</para>
<remark>(Als advocaat zijn nu alleen nog mr. Petrus Schik, fiscaal te Semarang, en notaris mr. Joan van der Voort, aangesteld in Batavia, over. Batavia vraagt om aanvulling. De geschorste waterfiscaal mr. Hantke Gales is op 20 januari overleden, nog voordat een uitspraak gedaan was in het door de advocaat-fiscaal tegen hem begonnen proces. Baljuw Hendrik Jacob van Suchtelen is de nieuwe waterfiscaal. Hij had hierom gevraagd. In zijn plaats is de tweede secretaris van de Hoge Regering, mr. Nicolaas Jongsma, aangesteld. Jongsma blijft het secretariaat waarnemen tot een nieuwe secretaris benoemd is. Zijn taak als voorzitter van de commissarissen van huwelijkse en kleine rechtszaken is overgenomen door Christiaan Willem van der Felts, oud-commandeur van Sumatras Westkust. Uit stukken van de Raad van Justitie blijkt)</remark>
<para>
- dat het verzoek van Maria Hiddink, wed. van den onderkoopman Boneval,<lb/>
om door dien raad te mogen erlangen de penningen haar uyt hoofde van huwelijkse<lb/>
voorwaarde competeerende alsnog ontijdig is gedaan, dewijl even dien boedel en nog<lb/>
soveele andere om de oppositiën U Ed. Hoogagtb. bekent als nog ongedecideerd hangende<lb/>
zijn en den regter selfs nog niet eens in staat geraakt is daarover praeferentie te<lb/>
doen houden, en is alleenlijk bij onse resolutie van den 19e november 1745 het moederlijke<lb/>
bewijs der kinders, dat tot den boedel geheel en al niet gehoorde, op daartoe<lb/>
gedaan verzoek uyt ’s Compagnies cassa uytgekeert, dog niet anders dan onder cautie<lb/>
de restituendo1, ten genoege en ten pericule van den sequester in cas daarvan in judicio<lb/>
contradictoris2 weder uytkeering moeste werden gedaan, en onder dese conditie alleen<lb/>
zijn ’tsedert al dien tijdt dat dit justitium heeft geduurt nog maar eenige penningen uyt<lb/>
voorsz. onder de Compagnie berustende insolvente en onafgedane boedels geligt geworden,<lb/>
wagtende de saken ten principale nog al na het antwoord, dat nopens de gedane<lb/>
notificatiën bij de respective kameren nog niet ingekomen is, schoon nu reeds twee<lb/>
jaaren geleden daartoe verzoek is gedaan, tot grote schade van de crediteuren in de<lb/>
voorsz. boedels en geen minder praejuditie voor het publique crediet.<lb/>
</para>
<remark>(Batavia heeft de kerkeraad bij resolutie van 7 maart gelast)</remark>
<para>
- in de publicque voorbiddinge in de kerken ook indagtig te zijn Zijn Hoog-<lb/>
heyt den heere prince van Orange en Nassau als capitain en admiraal-generaal van de<lb/>
Unie in de ordre als daarbij aangewesen is en om redenen vermeit ter secreete resolutie<lb/>
van dien datum.<lb/>
</para>
<remark>(De kerkeraad van de lutherse gemeente stuurt een brief aan Heren XVII. Het financiële overzicht van Batavia van het boekjaar 1 746/47 laat zien)</remark>

<fnote>^1^ Onder cautie de restituendo, onder borgstelling van terugbetaling.</fnote>
<fnote>^2^ In judicio contradictoris, door een op tegenspraak gewezen vonnis.</fnote>
<pb n="614" tpl="2" vol="11" facs="232_614"/>
<para>
- dat alschoon de lasten der equipagie alleen circa vier ton zijn g’accresseert,<lb/>
veroorzaakt doordien ieder schip dat uytkomt bijna alles nieuw hebben moet en ook<lb/>
door een groter getal gekomene en vertrokkene schepen, en de winsten daarentegen<lb/>
maar sober zijn in deese gants geldelose tijden, dat de Compagnie met de specerijen sowel<lb/>
als met andere voorname articulen van debiet sitten blijft, dit hoofdcomptoir egter<lb/>
nog maar veragtert is ƒ 98.373,3,- door vierendertig ton ruym aan lasten en maar<lb/>
drieëndertig ton ruym aan winsten en inkomsten, dat over beyde boegen nadeelig is in<lb/>
vergelijking van het jaar bevorens.<lb/>
</para>
<remark>(Batavia hoopt dat het beter zal gaan met de handel en dat de winsten de lasten weer zullen overtreffen. De inkomsten zijn de laatste paar jaar verminderd door de verarming van de kolonie. Uit het financiële overzicht van Azië onder uit. augustus 1 746 blijkt)</remark>
<para>
- dat alschoon door den ordinairen handel en huyshouding over geheel In-<lb/>
diën eygentlijk te voren is geteert ƒ323.676,3,13 de voorjarige en toevallige partijen<lb/>
ten nadeele egter wel ƒ1.159.008,11,8 groter zijn dan de voordeelige, veroorzaakt<lb/>
door het springen van Hofwegen te deser rheede en de intrekking der boeken van Java<lb/>
met sooveel oorlogslasten, en dus de voorsz. generale boeken komen te sluyten met<lb/>
eene veragtering van ƒ835.332,7,1 1 alhoewel het Indische capitaal onder voorsz. datum<lb/>
egter maar ƒ 85.220, 15,11 afgenomen en dus nog groot gebleven is vierhonderdtweeëntwintig<lb/>
ton ruym.<lb/>
</para>
<remark>(Batavia twijfelt er niet aan)</remark>
<para>
- of de Indiase comptoiren sullen de Compagnie wel weder buyten veragte-<lb/>
ringe houden, gelijk de twee voorgaande jaren, als men maar eens te boven is die quade<lb/>
afschrijvingen van oorlogslasten, waarvan Macasser ook nog eenige tonnen ten agteren<lb/>
staat, die men voor den volgenden tijdt heeft laten voortlopen en nu egter tot suyveringe<lb/>
van de boeken eenmaal hare vereffeninge sullen moeten vinden, gelijk reeds g’arresteert<lb/>
is bij onse resolutiën van den 1 2e jann. passato, dewijl de Compagnie anders maar<lb/>
pronkt met valsche restanten en imaginaire capitalen op hare comptoiren die geen wesentlijkheyd<lb/>
hebben, en dat sal sig ook nog indertijdt opdoen omtrent Java, daar men in<lb/>
den jare 1738 almede een gants nodelose en praemature inschrijvinge heeft gedaan van<lb/>
toekomende inkomsten die nu vervallen en also weder terug sullen moeten geschreven<lb/>
worden.<lb/>
</para>
<remark>(In antwoord op de brief van Heren XVII d.d. 14 maart 1747 meldt Batavia dat dat deel van de gevraagde papieren dat zich in Batavia bevindt overgezonden zal worden zodra ze overgeschreven zijn , wat veel tijd en schrijvers vereist, en dat wat betreft de papieren die zich elders in Azië bevinden de kantoren zullen worden aangeschreven. Batavia zal Heren XVII voortaan altijd een stel brieven van Ceylon aan de Hoge Regering met resoluties en belangrijkste bijlagen sturen als reserve.)</remark>
<para>De belastingen van Dirk Quast en van Johannes Roelvink zijn na de ordres van<lb/>
de Compagnie geschied.<lb/>
</para>
<para>Aan het verzoek van Maria Diemig, huysvrouw van Fredrik Schouten, is reeds<lb/>
voldaan bij de overkomste van haar man hier te lande.<lb/>
</para>
<para>
En wegens het overbrengen van het zaldo der nalatenschap van wijlen den fiscaal<lb/>
Elzevier op Mallabaar komt bij het nevensleggende nadere berigt van weesmeesteren<lb/>
alhier te blijken dat hetselve reeds bij de boeken van 1744/45 gesloten tot Cochim onder<lb/>
uit. aug. 1745 na de eerste ordre is geschied, en dewijl die boeken na het afsenden<lb/>

<pb n="615" tpl="2" vol="11" facs="232_615"/>
van voorsz. U Ed. Hoogagtb. missive weynig tijds daaraan met de schepen Eyndhoef en<lb/>
Huygewaard sullen wesen ontfangen so hopen wij dat daarmede dese saak ook haar<lb/>
beslag sal hebben erlangt.<lb/>
</para>
<para>Maar Johanna Aletta Meyer, weduwe van den schipper Willem Meyer, die men<lb/>
ondersteld dat in Bengale intestatus en sonder erfgenamen in dese landen na te laten<lb/>
overleden is, heeft U Ed. Hoogagtb. merkelijk misleyd met haar voorgeven alsof haar<lb/>
verzoek om sekere twee afbetaalde schuldposten aldaar weder in cassa gerembourseert<lb/>
en op de doodrekening gebragt te hebben in alles conform ’s Compagnies ordres was,<lb/>
want so de curater ad lites geen redderaar was en dus gequalificeerd tot de afbetaling<lb/>
van schulden in boedels van dienaren die sonder testament te maken of erfgenamen in<lb/>
dese landen na te laten komen te overlijden en so manifest solvent zijn als dese gepraesumeert<lb/>
konde werden te wesen, door een restant van meer dan sestienduysend ropia’s<lb/>
na aftrek van alle lasten en betaling van voorsz. schulden, te samen maar op elfsduysend<lb/>
ropia’s lopende overschoot, dat vervolgens na de constante ordre en practijcq hier te<lb/>
lande ten faveure der doodreekening ingenomen is, als blijkt bij de overgesondene copiasrekening,<lb/>
so soude het geheele octroy van Haar Hoogmog. waarbij aan de Compagnie<lb/>
dit grote privilegie is vergunt om sodanige curator ad lites te mogen hebben welhaast<lb/>
in duygen vallen, en eenieder erfgename in Nederland konde dan met weynig<lb/>
moeyte onder een gepraetexeerd periculum insolventie3 of beneficii van inventaris<lb/>
selfs redderaar werden van de boedels die in Indiën vallen, sodat dese verregaande<lb/>
prastentie van voorsz. Johanna Aletta Meyer in het minste niet kan werden ingewilligt,<lb/>
en zij tevreeden sal moeten zijn met sig nopens de uyt Indiën overgemaakte erffenissen,<lb/>
die hier een afgedane saak is, in Nederland sodanig te gedragen als zij te rade worden<lb/>
sal.<lb/>
</para>
<remark>(Op wisselbrieven wordt ƒ 964. 780 overgemaakt. Als dit bedrag wordt gevoegd bij de wissels die op 20 oktober en 31 december 1747 zijn verstuurd komt het totaal op ƒ 1. 708.596. Er worden 30 wissels overgezonden , o.a. f 165.304 door de weesmeesters aan diverse weeskamers in Nederland \ f 619.714 uit het kapitaal van de weesmeesters aan de weeskamer in Middelburg en f 44. 900 uit het kapitaal van de weesmeesters aan de weeskamer in Amsterdam.)</remark>

<fnote>^3^ Onder een gepraetexeerd periculum insolventie, onder een voorgewend gevaar van onmacht om de geldelijke verplichtingen na te komen.</fnote>
</body>
</teiTrim>