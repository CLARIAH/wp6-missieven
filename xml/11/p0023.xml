<teiTrim>
<header>

<meta key="page" value="23"/>
<meta key="title" value="Van Imhoff, Pasques de Chavonnes, Crul, Nolthenius, Van Aerden, Lakeman, Cluysenaar; Batavia, 5 november 1743"/>
<meta key="rawdate" value="5 november 1743"/>
<meta key="seq" value="III"/>
<meta key="year" value="1743"/>
<meta key="month" value="11"/>
<meta key="day" value="5"/>
<meta key="author" value="Van Imhoff, Pasques de Chavonnes, Crul, Nolthenius, Van Aerden, Lakeman, Cluysenaar"/>
<meta key="pid" value=""/>
<meta key="place" value="Batavia"/>
<meta key="status" value=""/>
<meta key="authorFull" value="Gustaaf Willem van Imhoff, Pieter Rochus Pasques de Chavonnes, Nicolaas Crul, Daniël Nolthenius, Maurits van Aerden, Jacob Lakeman, Joannes Mattheus Cluysenaar"/>

</header>
<body>
<pb n="23" tpl="2" vol="11" facs="232_023"/>
<head>III. GUSTAAF WILLEM VAN IMHOFF, PIETER ROCHUS PASQUES DE CHAVONNES,<lb/>
NICOLAAS CRUL, DANIËL NOLTHENIUS, MAURITS VAN AERDEN,<lb/>
JACOB LAKEMAN en JOHANNES MATTHEUS CLUYSENAAR, BATAVIA<lb/>
5 november 1743.<lb/>
</head>
<folio>Kol. Arch. 2482, VOC 2590,fol.525-536.</folio>

<remark>(Met de Zaamslag wordt een aantal administratieve en handelspapieren , waaronder de generale eis , verstuurd. De negen schepen van de eerste retourvloot zijn eind oktober uitgevaren en door westenwind voorde kust van Bantam opgehouden. De Batavier ; een schip uit de kerstvloot van 1 742 , is na een lange reis in Batavia aangekomen. Op bevel van de commandant , Harke Zeres, was de vloot rond de Shetland eilanden gevaren zonder enkele dagen op de Maasvlakte op het draaien van de wind te wachten. Dit had tot ongeregeldheden geleid. Tot aan Kaap de Goede Hoop kende de vloot , uitgezonderd de Batavier, buitengewoon veel sterfgevallen. Aan boord van de Batavier waren luitenant-kolonel Saijeren ritmeester Duval. Ontvangen zijn de generale missive van Heren XVII van 16 november 1 742, een brief van de kamer Amsterdam als begeleidend schrijven bij de verlenging van het octrooi en een brief van Heren XVII van 9 maart 1 743 die met de Huis ter Duine zeer snel in Kaap de Goede Hoop was aangekomen en vandaar met de Batavier doorgestuurd. Het antwoord zal met de tweede vloot verstuurd worden. Het plan is dat deze vloot tussen half en eind december zal vertrekken en uitzeven schepen zal bestaan, nl. de Westkapelle naar Middelburg, de Huis te Rensburg, Weltevreden en Harten lust naar Amsterdam, de Arnestijn naar Delft, de Hofwegen naar Rotterdam en de Huis ter Duine naar Enkhuizen. De kamer Hoorn krijgt geen schip in deze vloot omdat men dit j aar een schip rechtstreeks uit Bengalen te verwachten heeft. Het retour van 1 743 tot dan toe heeft ongeveer f 4.661. 4 78 zwaar geld bedragen. De Popkensburg is uit Ceylon in Batavia aangekomen, echter zonder de raad extraordinaris Daniël Overbeek, die pas aan boord ging toen de moesson al doorgebroken was en vervolgens weer van boord ging toen het op zee komen hem te lang duurde. Het wegblijven van Overbeek betekent dat de Raad van Indië inclusief de gouverneur-generaal nog steeds uit maar zeven personen bestaat, en dat terwijl er zeer veel werk is. Om het werk aan te kunnen zou het bestuur in Indië moeten bestaan uit zes gewone en negen buitengewone leden, afgezien van de buitenkantoren. De 16 ton aan contanten die Heren XVII Batavia voor een heel jaar heeft toebedeeld wordt als onvoldoende gezien en zou de zuinige eis voor 1 744/45 wellicht hebben verhoogd. Er is grote behoefte aan Spaans geld en bij resolutie van 29 oktober 1 743 is besloten om 132 ducaton te betalen voor 100 realen. De peper uit Bantam moet volgens contract betaald worden met 63 j stuiver per reaal zwaar geld en levert dus geen winst op. Om de geldnood te lenigen kan men wellicht zijn toevlucht nemen tot het vaker gebruikte middel van geld lenen. In navolging van de door Dirk Wolter van Nimwegen en Hendrik Opmeer opgestelde documenten over verbeteringen bij de nieuwbouw van schepen wordt een tweede document door Opmeer gestuurd over het extra werk dat men aan schepen uit Nederland heeft doordat de schotten er uitgehaald moeten worden. Verzocht wordt de ruimen van de schepen zo te laten zoals ze uit Indië in Nederland aankomen. Tevens wordt aandacht gevraagd voor het feit dat jaarlijks een grote hoeveelheid zeildoek dat gebruikt wordt ter bekleding van de ruimen, verdwijnt. Orders tot hergebruik zijn gewenst. Een derde exemplaar van het advies van 3 juli 1 743 over de benodigde mankracht voor dienst op zee en aan de wal wordt aan de Zaamslag meegegeven. Er wordt instemming ge-vraagd met de door Van Imhoff tijdens zijn reis naar Indië opgestelde plannen die op 23 augustus zijn goedgekeurd)</remark>
<pb n="24" tpl="2" vol="11" facs="232_024"/>

<para>
- tot het opregten van een corps cadets de marine, ter aanqueeking van jonge<lb/>
zeeofficiers, en het stigten van een accademie voor deselve, waarvan enige gedrukte<lb/>
exemplaren desen worden bijgevoegt, ten blijke dat het fonds tot dies bestaan uytgevonden<lb/>
de Compagnie seer wijnig komt te kosten in comparatie van de nuttigheyd, die<lb/>
men sig daarvan beloven mag in den tijd.<lb/>
</para>
<remark>(Totdat Heren XVII een bekwaam persoon in de functie van gouverneur of ondergouverneur van de academie hebben benoemd , zal de luitenant der artillerie De la Tour als ondergouverneur een begin maken met de stichting, onder toezicht van de bij resolutie van 1 7 september aangestelde curatoren . Jan Willem Jordens, eerste administrateur van de medicinale winkel van het kasteel, heeft verzocht enkele vroedvrouwen naar Batavia te sturen. Batavia heeft ingestemd met het verzoek van de lidmaten der Augsburgse confessie om hun godsdienst vrij te mogen uitoefenen, nadat inzicht was verkregen in de middelen waaruit de kerk gebouwd en onderhouden en de dienaren betaald zouden worden. Een aantal brieven van de lidmaten van de Augsburgse confessie, o.a. aan de consistorie van hun gemeente in Amsterdam, wordt verstuurd. Gevraagd wordt de benodigde reglementen voor deze nieuwe gemeente op te stellen. De reglementen moeten ervoor zorgen dat de gemeente ondergeschikt blijft aan het bestuur in Batavia en dat duidelijkheid verschaft wordt in hoeverre de lidmaten in politieke, justitiële, militaire en burgerlijke ambten werkzaam mogen zijn. P.S. De Arnestijn is gearriveerd met zeer weinig soldaten en zeelieden aan boord. Besloten is)</remark>
<para>- ter indagatie naar den vuylen amphioenhandel en het verdere suspecte gedrag<lb/>
der Malakse ministers, met het ter resolutie van den 23e october jongstl. nog na<lb/>
Bengalen aangelegde schip de Batavier naar Malacca te laten overgaan den eersten secretaris<lb/>
deser regering Gerardus Cluysenaar en gewesen temporeel advocaat-fiscaal<lb/>
mr. Nicolaas Jongsma, opdat de enqueste die U Wel Edele Hoogagtb. g’ordonneert<lb/>
hebben moge geschieden met sooveel ordre en accuratesse als in sulke saaken nodig is<lb/>
om de waarheyd te ontdekken.<lb/>
</para>
</body>
</teiTrim>