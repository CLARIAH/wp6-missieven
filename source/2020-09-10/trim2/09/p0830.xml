<teiTrim>
<header>
<meta key="author" value="Patras, Blom, Valckenier, Schaghen, Thedens, De Haeze, Van Schinne, Van Suchtelen, Pasques de Chavonnes, Duquesne"/>
<meta key="authorFull" value="Abraham Patras, Wijbrant Blom, Adriaan Valckenier, Joan Paul Schaghen, Joannes Thedens, Elias de Haeze, Isaac van Schinne, Herman van Suchtelen, Pieter Rochus Pasques de Chavonnes, Pieter Duquesne"/>
<meta key="day" value="2"/>
<meta key="month" value="4"/>
<meta key="page" value="830"/>
<meta key="place" value="Batavia"/>
<meta key="rawdate" value="2 april 1737"/>
<meta key="seq" value="X"/>
<meta key="status" value="secreet"/>
<meta key="title" value="Patras, Blom, Valckenier, Schaghen, Thedens, De Haeze, Van Schinne, Van Suchtelen, Pasques de Chavonnes, Duquesne; Batavia, 2 april 1737"/>
<meta key="year" value="1737"/>
<meta key="pid" value=""/>
</header>

<body>
<pb n="830" />
<head>X. ABRAHAM PATRAS, WIJBRANT BLOM, ADRIAAN VALCKENIER, JOAN<lb/>
PAUL SCHAGHEN, JOHANNES THEDENS, ELIAS DE HAEZE, ISAAC VAN<lb/>
SCHINNE, HERMAN VAN SUCHTELEN, PIETER ROCHUS PASQUES DE CHAVONNES<lb/>
EN PIETER DUQUESNE, BATAVIA 2 april 1737, secreet.<lb/>
</head>
<folio>Kol. Arch. 2257, VOC 2365,fol. 2304-2314.</folio>
<remark>(Op 19 maart zijn brieven ontvangen van Ceylon d.d. 19 en 20 januari , en brieven<lb/>
voor Heren XVII d.d. 30 november en 12 januari. Van Imhoff pleit in de tweede brief aan<lb/>
Heren XVII voor krachtige middelen om de verhouding met het hof van Kandy weer op<lb/>
goede voet te brengen. In de eerste werd nog gesproken van een goede verstandhouding en<lb/>
rust en vrede op het eiland. Het hof zou inmiddels onhandelbaar zijn geworden en zeer<lb/>
,,stouten taal” gebruiken. Batavia is niet overtuigd van de juistheid van de voorstelling van<lb/>
zaken, in de brieven is geen ,,sekere en onbetwistbare stelling” te vinden. Men heeft de<lb/>
resolutie van 31 oktober 1681 er bij gehaald, waarin de stelling van Rijklof van Goens werd<lb/>
weerlegd dat het altijd beter zou zijn in oorlog met Rajasingha te zijn dan in vrede te leven.<lb/>
Ook nu is Batavia voor een vreedzame politiek).<lb/>
</remark>
<para>En dat daarentegen de weg van vrindschap, en goede intelligentie met den Candiase<lb/>
coning verre te prefereeren is boven alle geweld, die althoos met zoo veel hazard en<lb/>
gevaar vermengd is, zoowel ten opsigte van de hagchelijkheyd en onsekerheyd der overwinning,<lb/>
als de beswaarlijke en costbare conservatie van het conquest selfs. En zulx op<lb/>
de zelfde gronden bij de meergeciteerde mediterende resolutie eenpariglijk geposeerd,<lb/>
waarop die mannen van zoo grooten naam, en beproefde ervarentheyd zoo wijslijk, en<lb/>
zoo voorsigtig hebben gebouwd. Dat dat gebouw nu zoo veele jaren agtereen op die selfde<lb/>
fondamenten of gronden gebouwt, heeft gestaan, niet door geweld, of magt van wapenen,<lb/>
maar alleen door vreede, en goede intelligentie van binnen, die alle binnenlandse beroerten<lb/>
kan beteugelen, en in dwang houden, en alle buytenlandse vijandelijke aggressiën<lb/>
eendragtiglijk kan stuyten en weeren; dat van niemand kan werden tegengesproken.<lb/>
</para>
<remark>(Verwezen wordt verder naar een brief van Heren XVII d.d. 31 augustus 1678, waarin<lb/>
eveneens op vreedzaam optreden wordt aangedrongen. Batavia is eventueel bereid de koning<lb/>
van Kandy toe te staan een aantal schepen naar India te zenden. Vrede is de beste garantie<lb/>
de voordelen van het eiland te behouden, men dient de koning tegemoet te komen ,,in<lb/>
’ tgeene eerlijk, redelijk en doenlijk zij”. Terzelfdertijd zal men altijd op de hoede en ,,in<lb/>
postuur van defensie” moeten zijn. Wel eens is men het met het voorstel de troepen regelmatig<lb/>
te verwisselen, een zeemacht van kleine, goed bezeilde boten aan te houden, en de toegangen<lb/>
naar het binnenland bezet te houden, om zodoende de Chetty’s en Moren van de tegenover<lb/>
gelegen kust te kunnen observeren. Ondanks deze verontrustende taal heeft Van Imhoff<lb/>
180 militairen naar Batavia teruggezonden. De compagnie Maleiers zou met de Boot volgen.<lb/>
De twee compagnieën Buginezen en Makassaren en 50 Europese militairen, die per Huis<lb/>
te Foreest naar Ceylon zijn gezonden, zouden naar Cochin, waar men om 100 Europeanen<lb/>
en 200 inheemse militairen had gevraagd, mogen worden gezonden).<lb/>
</remark>
<pb n="831" />
</body>
</teiTrim>