<teiTrim>
<header>
<meta key="page" value="25"/>
<meta key="title" value="Van Imhoff, Pasques de Chavonnes, Crul, Nolthenius, Van Aerden, Lakeman; Batavia, 5 november 1743"/>
<meta key="rawdate" value="5 november 1743"/>
<meta key="seq" value="IV"/>
<meta key="year" value="1743"/>
<meta key="month" value="11"/>
<meta key="day" value="5"/>
<meta key="author" value="Van Imhoff, Pasques de Chavonnes, Crul, Nolthenius, Van Aerden, Lakeman"/>
<meta key="pid" value=""/>
<meta key="place" value="Batavia"/>
<meta key="status" value="geheim"/>
<meta key="authorFull" value="Gustaaf Willem van Imhoff, Pieter Rochus Pasques de Chavonnes, Nicolaas Crul, Daniël Nolthenius, Maurits van Aerden, Jacob Lakeman"/>
</header>

<body>
<pb n="25" />
<head>IV. GUSTAAF WILLEM VAN IMHOFF, PIETER ROCHUS PASQUES DE CHAVONNES,<lb/>
NICOLAAS CRUL, DANIËL NOLTHENIUS, MAURITS VAN AERDEN<lb/>
en JACOB LAKEMAN, BATAVIA 5 november 1743, geheim.<lb/>
</head>
<folio>Kol. Arch. 2482, VOC 2590,fol. 548-554.</folio>
<remark>(De opdracht van Heren XVII per brief van 9 maart 1 743 een lijst van personen die<lb/>
betrokken zijn geweest bij de particuliere handel op Europa met schepen van de Compagnie<lb/>
door de fiscaal op te laten stellen , heeft Batavia in verlegenheid gebracht. Aanleiding was het<lb/>
verongelukken van de Ananas. Uit particuliere brieven van dit schip bleek het bijzonder<lb/>
grote aandeel van de particuliere handel op de retourschepen die in het najaar van 1741 en<lb/>
het voorjaar van 1 742 uit Batavia vertrokken waren. De opdracht heeft verlegenheid veroorzaakt<lb/>
,)<lb/>
</remark>
<para>
- eensdeels om der swarigheitshalven, die daarinne voor de tegenwoordige<lb/>
tijdsomstandigheit opgesloten legt, en ten anderen om het nadeel dat dezelve voor het<lb/>
vervolg geven kan.<lb/>
</para>
<remark>(Er is zeker geen sprake van het voorstander zijn van overtreding van de gestelde regels<lb/>
of van het verontschuldigen van diegenen die het al lange tijd te bont hebben gemaakt. Het is<lb/>
te betreuren dat er buitensporigheden zijn geweest bij het laden en overladen van schepen<lb/>
met particuliere goederen wat aanleiding tot ongelukken op zee kan hebben gegeven. De excessen<lb/>
zijn een gevolg van de)<lb/>
</remark>
<para>
- gebreckige methode in het transport der goederen na Europa gehouden, en<lb/>
de permissie aan particuliere gegeven, om daarinne voor zeker gedeelte nevens de<lb/>
Compagnie te participeeren, buyten de ontstentenisse van eenige andere wettige wegen<lb/>
om zig van de thee, dat het voornaamste articul is, te ontdoen.<lb/>
</para>
<remark>(Inmiddels zijn de oorzaken van de excessen weggenomen , en wel door de ‘ coloniers<lb/>
een uytweg met haar goed, en de varende lieden een bestaan aan te wijzen, wat Batavia in<lb/>
staat stelt de nieuwe regels uit te voeren en ongeregeldheden te voorkomen. Dit had de hoop<lb/>
gevestigd dat Heren X VII het onderzoek naar de betrokkenen bij de particuliere handel zouden<lb/>
hebben laten rusten. Velen zullen zich van geen kwaad bewust zijn geweest en het was<lb/>
onmogelijk voor de Compagnie om particuliere handel uit te sluiten. Men is verheugd dat<lb/>
Heren X VII de papieren naar Batavia opsturen om onderzocht te worden. Het betekent echter<lb/>
niet dat men zich niet langer in verlegenheid gebracht voelt. De opschudding en neerslachtigheid<lb/>
brengen het bedenken en invoeren van middelen tot herstel van Batavia , dat<lb/>
\ het fundament is van het geheele gebouw der Nederlandse mogentheit in Indiën, in gevaar.<lb/>
Het effect dat reeds ingevoerde maatregelen juist begonnen te sorteren, wordt tenietgedaan.<lb/>
Het door Heren XVII goedgekeurde project om van Batavia een vrijhandelsplaats en het<lb/>
centrum van de handel in Indië te maken, wordt in gevaar gebracht. Men pleit niet voor het<lb/>
straffeloos laten passeren van allerlei ongeregeldheden. Echter
; het strak vasthouden aan de<lb/>
wetten zou op het moment meer kwaad dan goed doen. Ook voor de toekomst is het van<lb/>
groot belang de zekerheid te hebben dat niet onverwachts uit Nederland opdrachten kunnen<lb/>
komen die alle moeite en werk tenietdoen. De vrijmoedigheid waarmee de kwestie<lb/>
wordt voorgelegd moet gezien worden als bewijs van het trouw behartigen van de belangen<lb/>
van de Compagnie. Er is geen sprake van ' protectie van ongeregeltheden, en er mag geen<lb/>
twijfel over bestaan dat men altijd de orders van Heren XVII zal gehoorzamen. Zodra de pa-<lb/>
</remark>
<pb n="26" />
<remark>pieren ontvangen zijn
, vermoedelijk met de paasvloot
, zal de opdracht uitgevoerd worden.<lb/>
Men zal daarbij omzichtig te werk gaan teneinde de Compagnie geen schade te berokkenen
,<lb/>
en wacht het antwoord op dit bezwaarschrift
, dat aan de Zaamslag wordt meegegeven
,<lb/>
af)<lb/>
</remark>
</body>
</teiTrim>