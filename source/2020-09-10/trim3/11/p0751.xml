<teiTrim>
<header>

<meta key="author" value="Van Imhoff, Cluysenaar, Overbeek, Van den Bosch, Mossel, Van Broyel, Verijssel, Van der Waeyen, Van der Parra, Mersen"/>
<meta key="authorFull" value="Gustaaf Willem van Imhoff, Joannes Mattheus Cluysenaar, Daniël Overbeek, Jacob van den Bosch, Jacob Mossel, Arend van Broyel, Hugo Verijssel, Jacob van der Waeyen, Petrus Albertus van der Parra, Galenus Mersen"/>
<meta key="day" value="22"/>
<meta key="month" value="9"/>
<meta key="page" value="751"/>
<meta key="place" value="Batavia"/>
<meta key="rawdate" value="22 september 1749"/>
<meta key="seq" value="XXXIII"/>
<meta key="title" value="Van Imhoff, Cluysenaar, Overbeek, Van den Bosch, Mossel, Van Broyel, Verijssel, Van der Waeyen, Van der Parra, Mersen; Batavia, 22 september 1749"/>
<meta key="year" value="1749"/>
<meta key="pid" value=""/>
<meta key="status" value=""/>

</header>
<body>
<pb n="751" />
<head>XXXIII. GUSTAAF WILLEM VAN IMHOFF, JOHANNES MATTHEUS CLUYSENAAR,<lb/>
DANIËL OVERBEEK, JACOB VAN DEN BOSCH, JACOB MOSSEL,<lb/>
AREND VAN BROYEL, HUGO VERIJSSEL, JACOB VAN DER WAEYEN, PETRUS<lb/>
ALBERTUS VAN DER PARRA en GALENUS MERSEN, BATAVIA 22 september<lb/>
1749.</head>
<folio>Kol. Arch. 2619, VOC 2727,fol. 3-16.</folio>
<remark>«De brenger van deze missive is het adviesschip Prinses van Oranje. Batavia heeft op<lb/>
24 mei met de Oudkarspel de brief van Heren XVII d.d. 14 september 1 748 en de geheime<lb/>
brief van dezelfde datum ontvangen. De Oudkarspel is het enige schip van de najaarsvloot<lb/>
geweest dat op tijd is aangekomen. Juist in de maanden mei t/m augustus heeft Batavia<lb/>
schepen nodig om naar de kantoren in Azië te sturen en om als retourschip via China , Bengalen<lb/>
en Ceylon te dienen. Er ontbreken zelfs nog vijf schepen van de vloot van 1 747/48:<lb/>
één ter vervanging van de Diemermeer uit Amsterdam, de Scheij beek, de Vrede uit Zeeland,<lb/>
de Rust en Werk of een anderschip uit Delft, en de Hof d’ Uno uit Hoorn. Van deze vloot van<lb/>
slechts 28 schepen, waarvan er drie naar Ceylon zijn gestuurd, zijn er dus maar 20 aangekomen<lb/>
in Batavia. Daarentegen heeft de Hoge Regering de laatste twee jaar gemiddeld 23<lb/>
schepen gezonden. De vloot uit Nederland van 1 748/49 bestaat ook weer uit slechts 28<lb/>
schepen, waaronder drie kleine, zoals de brief van Heren XVII van 1 4 december 1 748 Batavia<lb/>
heeft geleerd Het is zeer moeilijk geweest om scheepsruimte vooralle kantoren te vinden.<lb/>
Zo was de Prinses van Oranje al aangelegd als adviesschip via China, omdat een tweede retourschip<lb/>
voor Kanton ontbrak, toen een van de vorig jaar door Heren XVII naar Ceylon<lb/>
gestuurde schepen aankwam. Het schip kon nu gereed gehouden worden om na de komst<lb/>
van de schepen Heren XVII te informeren over de retourvloot,<lb/>
»</remark>
<para>
- dewijl de bekomene tijding van eene algemeene pacificatie in Europa ons<lb/>
deed onderstellen dat de adviesscheepje so lange hier wel konde werde gemist om deese<lb/>
reyse ten spoedigsten heen en weder te doen, en deese boodschap ook van veel aangelegentheyt<lb/>
was voor Uw Edele Hoogagtbare.</para>
<remark>«Op 1 september heeft Batavia het bericht van het naderen van vijf schepen, op 3 en 4<lb/>
juli uit de Valse Baai vertrokken, vernomen, nl. Spanderswoud, Huis te Manpad, Elswoud,<lb/>
Diemen en Hartekamp. Ook de Sparenrijk is inmiddels gearriveerd Batavia stuurt Heren<lb/>
XVII het plan voor het komende retour. De schepen zullen beladen worden<lb/>
»</remark>
<para>
- na de bekomene qualificatie bij voorgeciteerde Uw Edele Hoogagtb. secree-<lb/>
te advisen, en onse consideratiën over de retouren, onder den 14e maart 1 747 ter deser<lb/>
vergadering g’arresteerd.</para>
<remark>«Batavia bedankt Heren XVII voor de met deze schepen ontvangen 1 1 ton aan contanten.<lb/>
Het is echter lang niet voldoende. Het is jammer dat men zo n gebrek aan zilver had<lb/>
in een tijd dat het zo goed te besteden zou zijn geweest. De Prinses van Oranje is beladen met<lb/>
hout en peper. Bengalen heeft, anders dan verwacht, toch nog de Oostkapelle kunnen laden.<lb/>
Het retour van 1 748/49 is daarmee gekomen op 19 schepen en heeft ruim 84 ton bedragen.<lb/>
De schepen zullen waarschijnlijk wat laat in Nederland aangekomen zijn wat niet te wijten<lb/>
is aan de Hoge Regering maar aan het gebrek aan schepen. Het is nodig dat de schepen drie<lb/>
maanden eerder en in groter aantal in Batavia zijn om ze weer op tijd te kunnen laten vertrekken.)<lb/>
</remark>

<pb n="752" />
<para>In antwoord op de memories van den marquis Del Puerto, ambassadeur van ’t<lb/>
hoff van Spanjen bij Haar Hoogmogende, sub dato 5 april 1747 en 29 april 1748, sullen<lb/>
wij, sonder reflexie op de instellinge en expressiën, maar kortelijk en summierlijk<lb/>
ons gedragen tot het antwoord dat Uw Edele Hoogagtb. reeds bij provisie daarop gegeven<lb/>
hebben, alsoo de voorschreven memoriën eensdeels zigzelfs wederspreeken in de<lb/>
gevallen waarover zij schijnen gecoucheert te zijn, de eerste daarenboven enkeld op ’t<lb/>
overgekomene gebreckige berigten van Canton, ’tzij door de Fransche of andere scheepen<lb/>
die anno 1745 in China ten handel zijn geweest gegrond zijnde, en beyde daarenboven<lb/>
van zaaken spreekende, die niet wel t’ samen kunnen gaan, namentlijk van oorlogen<lb/>
en negotieeren, en meer andere onaannemelijke positiven die men discretelijk excuseeren<lb/>
zal alhier op te noemen, en middagklaar doen zien dat het ministerie van Zijn<lb/>
Catholicque Majesteyd daaromtrent gesurpreneert is geworden door hatelijke, dog teffens<lb/>
ook verkeerde berigten, om eene natie die aan Zijn Majesteyts coloniën en belangen<lb/>
meer g’attacheerd is als andere misschien gaarne zien bij deselve verdagt en odieux<lb/>
te maaken.</para>
<para>Dog dewijl de daden best doen oordeelen van de intentiën zullen wij hier eenige<lb/>
weinige positiven avanceeren, die volkomen zullen uytmaken onse verantwoording bij<lb/>
Haare Hoogmogende en ook voldoende zullen zijn voor het hoff van Madrid.</para>
<para>Eerstelijk dat wij, geduurende den geheelen, nu gelukkig ten eynde geloopenen<lb/>
oorlog waarin de kroon van Spanjen gewickeld is geweest, ons volkomen neuteraal gedragen,<lb/>
en selfs dat poinct zoo precies onderhouden hebben, dat onse natuurlijke g’allieerdens,<lb/>
de Engelschen, hoewel verkeerdelijk, daaruyt jalousie en wantrouwen hier te<lb/>
lande hebben opgevat.</para>
<para>Ten tweeden dat wij nimmer eenige intentie hebben gehad met de vijanden van<lb/>
de Spaansche kroon toe te leggen op het maken van eenige conquest op desselfs coloniën<lb/>
of etablissementen.</para>
<para>Voorts dat ook zelfs de scheepen die in den jaare 1 746 of het begin van 1747 vervallen<lb/>
zijn op de binnencusten van America, nog quade intentie gehad nog ook eenige<lb/>
blijken daarvan gegeven hebben, maar integendeel gants onvriendelijk behandelt zijn,<lb/>
zelfs met haar water en brandhout te weigeren, eene zaak die al eenige vijandelijkheyd<lb/>
verschoonbaar zoude maken, zo men door nood gedwongen wierd deselve tot zulke<lb/>
onvermijdelijke behoeftens te appliceeren, dog dat wij ons volkomentlijk durven beroepen<lb/>
op het getuygenisse van Zijn Majesteyds gouverneur en opperhoofden dat er<lb/>
niets diergelijx aldaar gepasseert is, en dat de voorsz. scheepen alegter hebben moeten<lb/>
gedogen dat haar volk, om water en brandhout na deese of geene selfs bijna onbewoonde<lb/>
plaatsen afgezonden, door embuscades overvallen en gevangengenomen zijn.</para>
<para>Dat wij integendeel hier te lande altoos alle vriendschap en gerieflijkheyt hebben<lb/>
beweesen aan Zijn Majesteyds coloniën en onderdaanen, en dat wij daarmede alsnog<lb/>
zijn onderhoudende eene goede correspondentie, mitsgaders ons ook ten deesen opsigte<lb/>
durven beroepen op de berigten die het hoff zekerlijk daaraf wel hebben sal van<lb/>
het gouvernement in de Phillipines.</para>
<para>Dat wij dierhalven verre zijn van eenige quade intentiën omtrend de landen en<lb/>
onderdanen van den catholiquen koning aan dese zijde van den aardkloot geleegen, en<lb/>
geene andere hebben als om in nakoming der ordres van onse souverijnen met deselve<lb/>
in de beste verstandhouding te leven, soverre de tractaten dat komen toe te laten.</para>
<para>
P.S. Door de komste van de scheepen Gustaaf Willem en Hartekamp hebben wij,<lb/>
om meerder spoed van het werk te maken, terwijl de andere nog tardeeren, die bodems<lb/>
aangelegt, den eersten in stede van Scheijbeek of de Vreede voor Amsterdam en de<lb/>

<pb n="753" />
laaste in plaats van d’ Jager voor Hoorn, sodat nu drie of vier van de geprojecteerde vijf<lb/>
scheepen aan de hand zijn om in october te vertrecken, en dat zal mogelijk ook nog te<lb/>
beurt kunnen vallen aan Elswout, voor de vlagge geprojecteerd, terwijl men met het benoemen<lb/>
van de andere vier scheepen, gedestineerd om eerst in december van hier te<lb/>
vertrecken, nog wat wagten zal tot het opdagen der verdere bodems die men uyt Europa<lb/>
tegemoet ziet.</para>
</body>
</teiTrim>